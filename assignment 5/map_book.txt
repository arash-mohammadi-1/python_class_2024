سراسیمه از خواب پرید. ناخودآگاه دستش را روى زنگ ساعت شماطهدار گذاشت
و آن را خاموش کرد. از وحشت اینکه مبادا خواب مانده باشد، ضربان قلبش به شماره
افتاد. به پشتى تختخواب تکیه داد. زبانش خشک شده بود. چشمانش از شدت بىخوابى
مىسوخت. سرش گیج مىرفت. درد زیادى در ناحیۀ شقیقههایش احساس مىکرد.
خوابهاى پریشان و پراسترس چند سال اخیر، زندگى او را تا مرز ازهمگسیختگى پیش
برده بود.
اتاق تاریک بود. از پنجرة اتاق بیرون را نگاه کرد. آسمان هم تاریک بود. از اینکه
آسمان را با آن وضعیت مىدید، تعجب کرد. یادش آمد روز گذشته، وقتى که ساعت
زنگ زد، هوا روشن بود.
خودش را سرزنش کرد و غرولندکنان گفت: «لعنت به من! یعنى ساعت را اشتباه
کوك کردهام؟!»
هجمهاى از استرسهاى تلنبارشده در پشت دیوار ذهنش، به او حمله کرد. ممکن بود
خیلى زود از شرکت اخراج شود. دیگر چوبخط تأخیرهایش پر شده بود. غم بزرگى
در دلش نشست. چهرة دخترش باربارا را به یاد آورد؛ مثل همیشه پاك و معصوم به نظر
مىرسید. از اینکه دربارة علاقه به تنها فرزندش تردید داشت، از خودش متنفر بود.
دوبارهوبا تردید ازپنجره بهآسمان تاریکنگاه کرد. زندگى او، خودیکمعما بود. ً اصلا
حوصلۀ طرح معماى دیگرى را نداشت. دستش را دراز کرد و ساعت شماطهدار را برداشت.
به عقربههاى شبرنگ ساعت که بهصورت یک خط صاف روى اعداد شش و دوازده ایستاده
www.takbook.com
۱۲ کلاغها شوم نیستند
بودند، دقت کرد. ساعت بهموقع زنگ زده بود؛ درست رأس ساعت 6:00 صبح.
یک جاى کار مىلنگید.
دنیا به دور سرش مىچرخید. گیجومنگ به فکر فرو رفت و از خود پرسید: «پس چرا
آسمان تاریک است؟! آسمان در اشتباه است یا ساعت؟!»
دوست نداشت بدخواب شود. اگر بد مىخوابید، چطور مىتوانست تا عصر رانندگى
کند! چطور مىتوانست پاسخ سؤالات تکرارى و خستهکنندة ده، دوازده توریست سرحال
و قبراق را که شب قبل خوب خوابیدهاند، بدهد؟ اما خواب ً کاملا از سرش پریده بود.
مشغول محاسبه شد. تاریکى هوا با ساعت نمىخواند. هرچه بیشتر فکر مىکرد، گیجتر
مىشد. یک صداى ضعیف و غیرعادى نظرش را جلب کرد. صدا از فاصلۀ دور به گوشش
مىرسید. بوقهاى ممتد ماشینها که از خیابان پشت مجتمع حرکت مىکردند، به داخل
آپارتمان نفوذ مىکرد. یادش نمىآمد که ً قبلا در آن موقع شب صداى بوق ماشینى را
شنیده باشد. این صداها بیشتر شبیه صداهایى بود که ساعت هفت و هشت صبح به هوا
برمىخاست؛ زمانى که همۀ مردم شهر بهسمت محل کارشان مىرفتند. نکتۀ عجیب دیگر
هم این بود کههیچوقت مردم اینقدر دستهایشان را روى بوق ماشینهایشان نمىگذاشتند!
یک آن مثل کسى که او را برق گرفته باشد، از جا پرید و روى تخت نشست. پازلهاى
چیزهایى را که مىدید و مىشنوید کنار هم گذاشت، اما آنها باهم جفتوجور نمىشدند.
با توجه به تاریکى هوا، ساعت نباید شش مىبود. یا اگر ساعت شش بود، قاعد ًتا باید
هوا روشن مىبود. با عجله از تخت بیرون خزید؛ بهطورىکه پایش لاى پتو گیر کرد و
نتوانست آن را درست روى زمین بگذارد؛ در نتیجه با زانو بر سرامیک کف فرود آمد.
آه از نهادش بلند شد. درست همان محلى که در تصادف اخیر آسیب دیده بود، بار دیگر
آزرده شد. دلش ضعف رفت. زمین و زمان را دشنام داد. ثانیهاى مکث کرد تا کمى آرامتر
شود. در همان ِ حالت نشسته، با کمک دستهایش، خودش را به دیوار رساند. کلید را زد
و لامپ اتاق روشن شد. به ساعت نگاه کرد:
6:11
سراسیمه سرش را بهسمت ساعت شماطهدار روى پاتختى چرخاند:
6:12
ناباورانه به دیوار تکیه داد. ترس بر بدنش مستولى شد. اولین تصویرى که به ذهنش آمد،
www.takbook.com
على خاکزادى ۱۳
آقاى اسمیتز بود که او را به اخراج تهدید مىکرد. عرق سردى بر پوست بدنش نشست.
- یعنى چه اتفاقى ممکن است رخ داده باشد؟!
سعى کرد بر خودش مسلط شودو خاطرات روز گذشتهرا یکىیکى بهیادآورد. با صداى
بلند و شمرده، انگار کهبه کسى گزارش کارهایش را مىدهد، با خودش تکرار کرد: «دیروز
در این ساعت هوا روشن بود. من بیدار شدم. براى خودم قهوه درست کردم. پیامهاى موبایلم
را نگاه کردم. یک پیام به جولیا دادم. من لامپى روشن نکردم. بله؛ من لامپى روشن نکردم.
ِ سرویس
هوا روشن بود. حتى براى اصلاح صورتم، لامپ روشن نکردم و به جاى آن، در
بهداشتى را باز گذاشتم. نه! من آن لامپ لعنتى را روشن نکردم. مطمئنم !»
از جایش بلند شد و مضطربانه شروع به راهرفتن در اتاق کرد.
- وقتى وارد پارکینگ شدم، هوا روشن بود. وقتى سوار ون شدم و سوئیچ را جا زدم،
همهچیز را مىدیدم. بله! مىدیدم! ً کاملا مطمئنم.
حتى یادش آمد وقتى که از پارکینگ مجتمع بیرون رفت، نور خورشید چشمانش را
اذیت کرد و او مجبور شد آفتابگیر را پایین بدهد. هاج و واج با دهانى باز روى تخت
نشست و سرش را در میان دستانش گرفت. ً اصلا با عقل جور درنمىآمد. بهدنبال دلایلى
براى َرد این افکار مسخره مىگشت.
لحظاتى گذشت و سرش سنگین شد. بدش نمىآمد تا روشنشدن هوا بخوابد، اما صدایى
گوشخراش او را از جا پراند.
از شدت هراس، قلبش به تپش افتاد. مدتى طول کشید تا از بهت و حیرت بیرون بیاید
ِ آپارتمانش بود. بارها تصمیم گرفته
و بتواند منبع صدا را تشخیص دهد. صدا از زنگ در
بود که آن را تعویض کند، اما همیشه کارهاى مهمترى پیش مىآمد. آن زنگ بدصدا براى
محیطهاى شلوغ خوب بود، نهیک آپارتمان کوچک کهفقط سهنفر درآن زندگى مىکنند.
از خودش پرسید: «یعنى چه کسى این موقع شب زنگ مىزند؟! ممکن است که باز هم
توهم بهسراغم آمده باشد؟ یا شاید جولیا برگشته! نه. نه. او برنمىگردد. او لجبازتر از این
حرفهاست که به این زودى تسلیم شود. او بین من و باربارا یکى را انتخاب کرده است.»
از جایش تکان نخورد؛ انگار که صداى زنگ را نشنیده باشد. همهچیز را توهم مىپنداشت.
صداى ضربههایى که به در نواخته مىشد، به گوشش رسید. ضربات انگشت خیلى
محتاطانه به در کوبیده مىشد، بهطورىکه نشان مىداد شخصى که در مىزند، از این کار
www.takbook.com
۱٤ کلاغها شوم نیستند
خود شرمنده است. دیگر نمىتواست صدایى را که مىشنوید، توهم بپندارد. ً یقینا کسى
پشت در بود!
غرولندکنان گفت: «چه شب مزخرفى! یعنى ممکن است جولیا باشد؟! نه؛ جولیا نیست!
جولیا که کلید دارد!»
با موهاى ژولیده و لباس خوابى که به تن او زار مىزد، خودش را به در رساند. چه
کسى ممکن بود پشت در باشد؟! او که در این مجتمع مسکونى با کسى ارتباط نداشت. از
ِ چشمى در با احتیاط بیرون را نگاه کرد. یک نفر پشت در ایستاده بود. آه! یادش آمد. او
در آن مجتمع با یک نفر ارتباط داشت و او را مىشناخت. همان پیرمرد بازنشستۀ تنهایى
که در طبقۀ پایین خانۀ او زندگى مىکرد. هر روز صبح او را در مسیر شرکت به پارکى
مىرساند. ً معمولا باهم هیچ حرفى نمىزدند. پیرمرد عقل درست و حسابى نداشت، اما چرا
او باید این موقع شب مزاحم خوابش شده باشد؟!
پیرمرد سمج قصد رفتن نداشت و همانجا ایستاده بود. نورمن با عصبانیت در را تا نیمه
باز کرد. پیرمرد با موهاى سفید و سر و وضع مرتب در مقابلش ظاهر شد. گویى براى
یک قرار مهم کارى حاضر شده بود. پالتوى مشکى بزرگى که تا روى زانوانش مىآمد، بر
تن داشت که او را از سرماى ماههاى آخر فصل پاییز - سپتامبر- ایمن مىکرد. کراوات
خوشرنگش با رنگ پیراهن و ژاکتى که بر تن داشت، ست بود. کفشهایش از شدت
واکسى که خورده بود، برق مىزد. او امروز با روزهاى دیگر فقط یک تفاوت داشت؛
اینکه چپهتراش نبود. ریشهایى به سفیدى برف از زیر پوستش جوانه زده بود. یک
نایلون سفید که پر بود از خردهنان، آشغال گوشت و از اینطور چیزها در دست داشت و
در دست دیگرش هم یک عصا بود. او با نگرانى و اضطراب، نورمن را ورانداز کرد و با
صدایى از سر دلسوزى گفت: «صبح بهخیر نورمن! آمدهام بیدارت کنم پسرم. ترسیدم که
خواب بمانى. آخر دیروز گفتى اگر یکبار دیگر دیر کنى، ممکن است اخراجت کنند.»
شنیدن کلمۀ پسرم، بخش زیادى از خشم نورمن را فرو نشاند. سعى کرد آرام باشد.
او راست مىگفت. دیروز موقعى که پیرمرد را نزدیک پارك پیاده کرد، این حرف را
به او زد. درست نمىدانست که چرا این کار را کرده بود، اما در آن لحظه آرزو مىکرد
که اىکاش این خبط بزرگ را انجام نداده بود. ً قبلا دربارة عقل پیرمردى که هر روز
براى کلاغها غذا مىبرد شک داشت، اما اکنون یقین یافت که او بهراستى - آنطور که
www.takbook.com
على خاکزادى ۱٥
همسایهها مىگفتند - دیوانه است. نورمن با گیجى، سردرگمى و عصبانیت گفت: «ممنون
پدربزرگ! اما نگران من نباش. من خواب نمىمانم. حالا ً لطفا برو.»
نورمن با شتاب در را هل داد تا بسته شود، اما چیزى لاى در گیر کرد و نگذاشت بسته
شود. با عصبانیت در را باز کرد تا ببیند چه چیزى مانع بستهشدن در شده است. عصاى
پیرمرد را دید که لاى در جا خوش کرده بود. اینبار خیلى خشمگین شد. دهانش را باز
کرد تا چیزى به او بگوید، اما پیرمرد با حالتى نگران و مضطرب که آمیخته با شرمندگى
بود، گفت: «ولى پسرم، دارد دیر مىشود. ما باید همین حالا حرکت کنیم. هر روز این
موقع از پارکینگ بیرون زده بودیم.»
- لعنت بر شیطان ! برو پدربزرگ. باشد. صبح که شد، در پارکینگ منتظرم باش.
- اما الان صبح است !
- مثل اینکه حالت خوب نیست! نکند سرت به سنگ خورده است؟! کمکم دارى
عصبانىام مىکنى !
پیرمرد با اضطراب گفت: «باور کن راست مىگویم. الان صبح است! اگر باور ندارى،
ساعت را نگاه کن. ساعت از شش گذشته است.
پیرمرد پس از گفتن این حرف، دکمۀ پالتویش را باز کرد. سپس دکمۀ کتش را
ِ آن را باز کرد و جلوى
باز کرد و از جلیقهاش یک ساعت زنجیردار بیرون کشید. در
نورمن گرفت.
- ببین؛ ساعت 6:16 دقیقه است.
نورمن به ساعت نگاه نکرد؛ در عوض به چهرة پیرمرد که با اضطراب و دلهره به
چشمان او نگاه مىکرد، خیره شد و دلش به حال او سوخت.
پیرمرد، هم از اینکه اسباب مزاحمت ایجاد کرده، شرمنده بود و هم اصرار داشت به
او کمک کند تا باز هم دیر به سر کارش نرسد! از طرفى خوب مىدانست که همۀ اینها
بهانه است. او فقط بهدنبال رساندن خودش به کلاغهاى پارك بود. بهنظرش مىرسید
همسایهها هم که در جمعآورى مواد غذایى براى کلاغها، به او کمک مىکنند، دلشان
براى او سوخته است.
غم هفتاد عالم به دل نورمن ریخت. آیا چنین آیندهاى انتظار او را مىکشید؟!
دستى به صورتش کشید تا خشمش را کنترل کند. انگار همۀ بدبختىهاى عالم قرار
www.takbook.com
۱٦ کلاغها شوم نیستند
بود سر او خراب شود.
ِ خانۀ خود براند. گفت: «خب
نورمن سعى کرد اینبار با مهربانى پیرمرد را از در
پدربزرگ، به من بگو اگر صبح است، پس چرا هوا تاریک است؟ !»
پیرمرد با هیجان گفت: «چون امروز خورشید درنیامده است!»
نورمن یک لحظه به سؤالاتى که از صبح تا آن موقع برایش پیش آمده بود، فکر کرد.
تمام معماها با حرفى که پیرمرد مىزد، حل مىشد، اما چطور چنین چیزى ممکن بود؟!
کدام عقل سلیمى این حرف را باور مىکرد؟! با خودش گفت: «پیرمرد دیوانه است. آدم
که پیر مىشود، هزار عیب پیدا مىکند؛ ناى راهرفتن ندارد؛ حوصلهاش زود سر مىرود؛ غر
مىزند؛ همیشه مریضاحوال است و خیلى چیزهاى دیگر، اما هیچکدام بهاندازة ازدستدادن
مشاعرش اسباب آزار دیگران را فراهم نمىکند.» نورمن با نگاهى عاقل اندر سفیه به او
گفت: «که خورشید درنیامده؟ !»
- بله. درنیامده!
- به همین خاطر هوا تاریک است؟ !
- بله.
- و ساعت 6:16 صبح است؟ !
- حالا شد 6:18 دقیقه!
- بنابراین امروز در لسآنجلس خورشید نباید طلوع کند !
- بله؛ طلوع نمىکند. تا حالا که نکرده است. بعد را نمىدانم!
نورمن با عصبانیتى که ناشى از روى هم انباشهشدن تمام مصیبتهایش بود، بر سر
پیرمرد مزاحمى که در خانهاش ایستاده بود، فریاد کشید: « ً اصلا مىفهمى چه مىگویى؟ !
مگر چنین چیزى ممکن است؟ ! مگر این کارها شوخىبردار است؟! آخر چطور مىشود
که خورشید طلوع نکند؟ !»
- من هم نمىدانم. چندینبار بیرون رفتم و به آسمان نگاه کردم، اما خورشید را ندیدم!
- خب، شاید تمام آسمان شهر را ابرهاى سیاه پوشانده است ! ً احتمالا خورشید زیر ابر
است . چشمهاى تو ضعیف است. ً حتما آسمان را خوب ندیدهاى!
ِصاف است. خورشید نبود. حرفهاىمنرا باور کنپسرم!
- هوا ابرىنیست. آسمانصاف
پیرمرد به عصایش تکیه داد و با نگرانى، طورىکه گویى فرزندانش گرسنه ماندهاند،
www.takbook.com
على خاکزادى ۱۷
گفت: «من نگران کلاغهاهستم. ً مطمئنا دراین تاریکى چیزى براى خوردن پیدا نمىکنند.»
نورمن آن قسمت از حرفهاى پیرمرد را که دربارة کلاغها مىگفت نشنید و بدون
اینکه کفشى به پا کند، سراسیمه از آپارتمان بیرون زد. منتظر آسانسور نماند و از پلهها
پایین رفت. در تاریکى نزدیک بود تعادلش را از دست بدهد و به زمین بخورد. پلههاى
سنگى سرد بود و کف پایش را بىحس کرد. افتان و خیزان خودش را به پارکینگ رساند
و از رمپ بالا رفت. در صحن حیاط مجتمع روى موزائیکهاى سرد ایستاد. دورتادورش
را بلوكهاى ساختمانهاى مسکونى احاطه کرده بود. ً اصلا متوجه نشد که لباس خواب
بر تن دارد؛ هرچند اگر مىدانست هم برایش مهم نبود. مثل جغدى سرش را به هر سوى
آسمان مىچرخاند تا خورشید را پیدا کند. پیرمرد راست مىگفت. آسمان صاف بود و
پر از ستاره. ماه هم بود که در گوشهاى از آسمان مىدرخشید؛ هرچند مثل همیشه سرحال
بهنظر نمىرسید. اما از خورشید اثرى نبود. نمىتوانست آنچه را که مىدید، باور کند.
انگار شب کش آمده بود. انگار شب مقدارى از سهم صبح را بلعیده بود. حالا صداى بوق
ممتد ماشینها از خیابان پشت مجتمع واضحتر به گوشش مىرسید. از همهمۀ صداها، بوى
اضطراب و ترس مىآمد. هرچه به آسمان بیشتر نگاه مىکرد، بیشتر دچار ترس و واهمه
مىشد. او همان کارى را کرد که همۀ انسانها در هنگام مواجهه با خطر انجام مىدهند؛
بهدنبال آدمهاى دیگر گشت. آدمها وقتى که مىبینند یک خطر مشترك همهشان را تهدید
مىکند، احساس آرامش پیدا مىکنند! به سایر بلوكهاى ساختمانى مجتمع مسکونىاى که
درآن زندگى مىکردنگاهى انداخت. لامپ اکثر واحدهاروشن بود. چندین نفر را دربالکن
ساختمانهاى مختلف دید که سر به آسمان دارند. آنها هم در جستوجوى خورشید بودند.
این موضوع به او قوت قلب داد. پس تنها او نبود که از نبودن خورشید سردرگم شده بود.
نورمن هر دو دستش را جلوى دهانش گذاشت تا چیزى شبیه به شیپور درست کند.
او یکى از همسایههاى بلوك مقابل را مخاطب خود قرار داد و با تمام توان فریاد کشید:
«دنبال چه مىگردى؟ !»
آن مرد هم دستش را جلوى دهانش برد و با فریاد پاسخ داد: «خورشید!»
نورمن فریاد کشید: «خورشید کجاست؟! چرا درنیامده؟ !»
مرد فریاد کشید: «نمىدانم! مىگویند خورشید دیگر طلوع نمىکند !»
نورمن فریاد کشید: «تا کى طلوع نمىکند؟! تا کى شب خواهد بود؟!»
www.takbook.com
۱۸ کلاغها شوم نیستند
مرد فریاد کشید: «براى همیشه. براى همیشه.»
نورمن ساکت شد. نفسهاىکوتاه مىکشید. آنچنان بهفکر فرورفت کهانگار سختترین
معادلۀ ریاضى دنیا را حل مىکند. سرمایى که از موزائیکها به کف پا و مغز استخوانش
رسیده بود، اورا ازافکارش بیرون کشید. سریع ازهمان راهى کهآمده بود، برگشت. بهمقابل
ِ آپارتمان که رسید، پیرمرد را دید. او را بهکلى فراموش کرده بود. دستش را گرفت و به
در
داخل خانهبرد. اورا روى مبل راحتى نشاند. در مقابلش زانو زد. باوحشتزدگى به چشمانش
زل زد. پیرمردهم نگران بود، اما نگرانى بهتعداد تمامآدمهاى زمین، چهرههاى متفاوت دارد.
گلویش ً کاملا خشک شده بود و بهسختى حرف مىزد. با چشمانى گرد که نزدیک بود از
حدقه بیرون بزند، گفت: «به من بگو این مزخرفات را از کجا شنیدهاى؟!»
- مزخرفات؟! هنوز هم مىگویى مزخرفات؟!
- حالا هر چیز. به من بگو از کجا شنیدهاى!
- از رادیو. خودت گوش کن.
نورمن یکهاى خورد! چرا خودش ً قبلا بهاین فکر نیفتاده بود؟! بهترین کارهمین بود. براى
پیداکردن کنترل تلویزیون، نگاهش را بههر سوى هال وپذیرایى روانه کرد. نمىدانست آن
را کجا گذاشته است. از آخرینبارى که تلویزیون را روشن کرده بود، مدتها مىگذشت.
در تاریکى که نمىتوانست آن را پیدا کند. خودش را به کلیدها رساند وبه خانه جان بخشید.
نور، چشمانش را زد. باورش سخت بود که ساعت 6:30 صبح مجبور باشد لامپها را روشن
کند؛ آنهم در هال و پذیرایىاى که از سه طرف، پنجره داشت. کنترل را لاى کوسنهاى
روى مبل پیدا کرد. آن را برداشت و با دستهایى که از شدت اضطراب مىلرزید، دکمۀ
قرمز را فشرد. پاور کار نمىکرد. با عصبانیت و شتاب، باترىهاى آن را درآورد و جابهجا
کرد. معجزه رخ داد و توانست تلویزیون را روشن کند. به تلویزیون مجال پخش تصاویر
کانالهاى مختلف را نداد. پشتسر هم آنها را تغییر داد تا به CNN رسید وروى آن متوقف
شد. قلبش در کف دستش مىزد. تصور اینکه این موضوع واقعیت داشته باشد، او را به
وحشت مىانداخت. بهراستى که او یک آدم دیرباور بود. تصویر سه کارشناس درحالىکه
دور یک میز نشسته بودند و چند میهمان آنلاین هم آنها را همراهى مىکردند، بر صفحۀ
تلویزیون نقش بست. یک کادر مستطیلىشکل بزرگ، به رنگ قرمز، در پایین صفحه قرار
ُر نوشته شده بود:
داشت که در وسط آن با خط درشت و توپ
www.takbook.com
على خاکزادى ۱۹
خبر فورى !
زیر عبارت «خبر فورى» کادر سفیدى بود که داخل آن با خط درشت به رنگ سیاه
نوشته شده بود:
«بنا به دلایل ناشناخته، از ساعاتى پیش، کرة زمین از چرخش به دور خودش
بازایستاده است .»
هیچگاه قلبش تندتر از آن لحظه نتپیده بود! پاهایش دیگر تحمل وزن بدنش را نداشت.
خودش را روى مبل رها کرد. کنترل تلویزیون از دستش به زمین افتاد. سرش را در میان
دستانش گرفت و بههم فشرد.
- نه. این نمىتواند حقیقت داشته باشد ! این یک توهم است!
چند لحظه به همین منوال گذشت. پیرمرد شاهد حالات پریشان و بههمریختگى روحى
نورمن بود، اما دم نمىزد. نورمن هم تمایلى به صحبت با پیرمرد از خود نشان نمىداد. کمى
بعد با ولع زیاد مشغول خواندن نوار خبرهایى شد که بهصورت زیرنویس از زیر صفحه با
سرعت درحال گذر بودند. دوست نداشت هیچکدام ناخوانده از زیر چشمش بگذرد.
1 چرخش زمین به دور خودش
- از ساعت 4:00 صبح امروز، به وقت شرق آمریکا
متوقف شده، اما همچنان به دور خورشید در گردش است.
- دانشمندان ناسا از اظهارنظر در مورد موقتى یا دائمى بودن توقف چرخش زمین به
دور خود، اجتناب مىکنند.
- از چهار ساعت پیش تاکنون جهان به دو نیمکرة شب و نیمکرة روز تقسیم شده است.
شب و روز ثابت مانده و دیگر توالى روزها مشاهده نمىشود.
- مکزیک، شیلى، پرو، ژاپن، فیلیپین، نیوزلند، استرالیا، اندونزى و خیلى از کشورهاى
دیگر در ناحیۀ شرق آسیا در نیمۀ شب بهسر مىبرند؛ درحالىکه همۀ کشورهاى قارة اروپا
و آفریقا و همچنین تعدادى از کشورهاى ناحیۀ غرب آسیا در نیمۀ روز قرار دارند.
-ایالتهاى شرقى آمریکا، در آفتاب صبحگاهى و شروع یک روز دائمى متوقف شدهاند.
- ایالتهاى مرکزى و غربى آمریکا در تاریکى مطلق و یک شب دائمى فرو رفتهاند.
- اتحادیۀ کشورهاى اروپایى تا ساعتى دیگر در بروکسل جلسۀ فوقالعادهاى برگزار
.1 یکى از متداولترین تقسیمبندىهاى نواحى مختلف درکشور آمریکا بر مبناى ساعت، تقسیم آن به سه ناحیه ذیل مىباشد؛
time Eastern ساعت شرقى / time central ساعت مرکزى / time western ساعت غربى
www.takbook.com
۲۰ کلاغها شوم نیستند
خواهند کرد. موضوع جلسه، اتخاذ سیاستهاى واحد در برخورد با پدیدة توقف چرخش
زمین به دور خود است. بررسى پیامدهاى زیانبار نچرخیدن زمین به دور خود و ارائۀ
راهکارهاى اضطرارى، از دیگر برنامههاى این نشست خواهد بود.
- دبیرکل سازمان ملل متحد: جهان با بزرگترین و پیچیدهترین بحران طبیعى، از آغاز
پیدایش زمین تاکنون، مواجه شده است.
- رئیسجمهور ایالات متحدة آمریکا: مردم خونسردى خود را حفظ کنند. کشور در
امنیت کامل است و تمامى خدمات سازمانهاى دولتى بدون وقفه درحال انجام است.
در همان لحظه، نقشهاى از آمریکا بر صفحۀ تلویزیون به نمایش درآمد که آمریکا را به
دو قسمت ایالتهاى روز و ایالتهاى شب تقسیم کرده بود. سپس دو گزارشگر معروف
شبکۀ CNN با میکروفونهایى که در دست داشتند، آمادة ارائۀ گزارش تصویرى شدند.
گزارشگر سمت چپ که زیر اسمش با حروف بزرگ نوشته شده بود: «ایالت کالیفرنیا»
شروع به صحبت کرد. او روى کوه بلندى مشرف به شهر لسآنجلس ایستاده بود و باد
تندى به صورتش مىوزید و موهایش را پریشان مىکرد. پشتسرش شهرى غرق در نور
دیده مىشد. چراغ همۀ خانهها و برجهاى بزرگ شهر، مثل شبها، روشن بود. انگارنهانگار
که روز بود و این وظیفۀ خورشید بود که همهجا را روشن کند.
خانم گزارشگر با هیجان زیاد صحبتش را شروع کرد: «اینجا؛ جایى که من ایستادهام،
مکانى است در زیر آسمان شهر لسآنجلس. همانطور که مىبینید آسمان شهر تاریک
است. ستارهها مىدرخشند. اکنون ساعت 6:49 صبح است و من این گزارش را از ایالت
www.takbook.com
على خاکزادى ۲۱
کالیفرنیا برایتان مخابره مىکنم. دماى هوا در مقایسه با دیروز، در همین ساعت، کاهش
نسبى داشته است و پیشبینى مىشود که در ساعتهاى آینده با کاهش دماى بیشترى
مواجه شویم. بینندگان عزیز، باید به شما بگویم که آسمان اینجا با چهار ساعت پیش
فرقى نکرده است. خورشید اکنون باید اینجا بود؛ درست پشتسر من، اما متأسفانه کسى
نمىداند چرا چنین اتفاقى نیفتاده است. »
گزارشگر سمت راست هم یکى از گزارشگران مشهور CNN بود؛ همان مرد قدبلند
جذاب که با لهجۀ غلیظ نیویورکى صحبت مىکرد. او بر فراز یکى از آسمانخراشهاى
بزرگ نیویورك ایستاده بود. باد شدیدى مىوزید و صداى او با نویز همراه بود. درحالىکه
فریاد مىکشید، گفت: «هموطنان عزیز، صداوتصویر من را از نیویورك دریافت مىکنید.
در اینجا آسمان شهر روشن است. همانطور که مىبیند، بهنظر مىرسد خورشید تازه طلوع
کرده است، اما باید بگویم چهار ساعت است که خورشید در همین نقطه که پشتسر من
مىبینید، ایستاده و تکان نمىخورد! هیچکس چیزى نمىداند. تمام دانشمندان درحال تحقیق
و بررسى هستند. امیدوارم هرچه سریعتر این معضل برطرف شود. بهمحض دریافت هرگونه
خبرى دربارة علت بروز این رویداد، آن را به شما مخابره خواهیم کرد.»
نورمن دیگر توان شنیدن این حرفها را نداشت. تلویزیون را خاموش کرد و مات و
مبهوت به صفحۀ نمایشگر سیاه آن خیره ماند. او غرق در تفکر بود. سعى داشت بفهمد
که در کجاى بازى قرار دارد و چه اتفاقاتى قرار است رخ بدهد.
پیرمرد همچنان بهتزده و نگران به نورمن نگاه مىکرد. او با اظهار شرمندگى، سؤالى
پرسید: «نمىخواهى سر کار بروى؟!»
- نمىدانم. نمىدانم. صبر داشته باش.
پیرمرد پاسخ دلخواهش را نشنید. دستش را محکم روى عصایش فشرد. بین رفتن و
نرفتن با خود درگیر بود. نمىدانست که مىتواند مثل هر روز براى رفتن به پارك روى
نورمن حساب کند یا خیر. براى او در آن لحظه نه شب مهم بود و نه خورشید، تنها
دغدغهاش غذادادن به کلاغها بود.
اما نورمن با شنیدن اسم نیویورك به یاد جولیا افتاده بود. با سرعت از جلوى پیرمرد رد
شد و شتابان خودش را به آشپزخانه رساند؛ جایى که دیشب گوشىاش را به شارژ زده بود.
گوشى را برداشت. اولین چیزى که توجهاش را به خود جلب کرد، 23 تماس ناموفق بود
www.takbook.com
۲۲ کلاغها شوم نیستند
که بر صفحۀ گوشىاش ظاهر شد. هشت پیام خواندهنشده هم وجود داشت. همۀ تماسها از
خط موبایل جولیا بود. پیامکها هم همینطور. محتویات آنها همه یکچیز بود: «- زوتر
با من تماس بگیر. - حالت خوب است؟ - تماس ً لطفا. من نگرانم و... .»
هنوز در صدد گرفتن شمارة جولیا بود که او براى بیستوچهارمینبار زنگ زد.
بدوندرنگ جواب داد. جولیا با نگرانى گفت: «سلام عزیزم. خوبى؟ حالت چطور است؟»
- بله، خوبم. تو چطور هستى؟!
- آه! خوبم عزیزم. خوبم. خیلى نگرانت شدم! خیلى تماس گرفتم، ولى جواب ندادى.
خدا را شکر که سالمى.
- ببخشید. گوشىام بىصدا و درحال شارژ بود.
- تو که باید ساعت شش بیدار مىشدى. الان که نزدیک ساعت هفت – به وقت غرب
آمریکا - است. یعنى تا این موقع خواب بودى؟! مگر شرکت نرفتى؟!
- نه هنوز.
- اینجا روز است. آنجا چطور؟ شنیدهام همهجا تاریک است. واى خداى من! این
دیگر چه بلایى بود که بر سر ما آمد؟!
- بله، شنیدهام که در نیویورك روز است!
- چهار ساعت است که خورشید بالا آمده است، اما از جایش تکان نمىخورد. یکجا
ایستاده است و حرکت نمىکند. مىفهمى چه مىگویم؟!
- بله. شنیدهام.
- من خیلى مىترسم نورمن. لسآنجلس چطور است؟
- اینجا؟! اینجا هوا تاریک است. درست نمىدانم. هنوز گیجومنگ هستم. خورشید
هنوز درنیامده است!
- ً واقعا؟! یعنى همهجا مثل شب تاریک است؟! درست عین ِ شب واقعى؟!
- بله. عین شب واقعى!
- چه وحشتناك!
- این حرفها را ولکن. اگر خودت خوبى، همین بس است. باربارا چطور؟ او هم
خوب است؟
جولیا مکث کرد. براى چند ثانیه هیچ صحبتى بین آن دو رد و بدل نشد. هر دو نفر
www.takbook.com
على خاکزادى ۲۳
خودشان را مثل دو گلادیاتور آمادة نبرد کردند؛ نبردى خستگىناپذیر که چند سال بدون
وقفه ادامه داشت. سرانجام جولیا سکوت را شکست و با لحنى متفاوت از قبل و بهصورت
کنایهآمیز گفت: «مگر باربارا برایت مهم است؟!»
نورمن دستش را روى شقیقههایش گذاشت و محل آن را با دو انگشتش محکم
فشار داد. آنقدر درد مىکرد که دوست داشت جمجمهاش را سوراخ کند. باز هم
همان بحث همیشگى شروع شده بود. با لحنى دلجویانه گفت: «این چه حرفى است
که مىزنى جولیا؟! ً لطفا در این شرایط وحشتناك، من را بیشتر عذاب نده. هزاربار
گفتهام و باز هم تکرار مىکنم؛ معلوم است که باربارا برایم مهم است. او دختر من
هم است. ً لطفا این را بفهم.»
- اگر برایت مهم بود، ما را ترك نمىکردى؟
- ً فعلا که تو خانه را ترك کردهاى، نه من.
- بهخاطر اینکه تو براى من انتخاب دیگرى نگذاشتى. تو من را مجبور به ترك خانه
کردى. تو هم این را بفهم.
- ببین جولیا، من هم به اندازة تو و شاید بیشتر از تو، باربارا را دوست دارم، اما من... .
- اما ندارد. این چیزها اما و اگر ندارد. کسى نمىتواند براى بچهاش شرط بگذارد. فکر
این را که باربارا را از من دور کنى، از سرت بیرون کن. باربارا تکهاى از وجود من است.
او غیر از خدا فقط من را دارد، چون تو احساس مسئولیت پدرى ندارى!
جولیا مکثى کرد و با لحنى بغضآلود، طورىکه بهسختى گریهاش را کنترل مىکرد،
به صحبتهایش ادامه داد و گفت: « ً اصلا مىدانى در اینجا چه اتفاقاتى افتاده است؟!
نه؛ نمیدانى! چرا باید بدانى؟! چون ً اصلا برایت مهم نبوده است که زنگ بزنى و بپرسى.
حالا بگذار من برایت بگویم. چند روز پیش، همسایۀ طبقۀ پایین بهخاطر سروصدا و
ضربههاى پاى باربارا به پلیس زنگ زده بود تا از ما شکایت کند. پلیسها آمدند و
ِ آپارتمان را باز کردم و شرایط را دیدند،
خواستند که به ما تذکر بدهند، اما همینکه در
خودشان پشیمان شدند و رفتند. آنها هیچ تذکرى ندادند. پلیسها خودشان بدون اینکه
من چیزى بگویم، با همسایۀ طبقۀ پایین صحبت کرده بودند. آنها خیلى خوب بودند.
شرایط ما را براى واحد پایین توضیح داده بودند. هنوز ده دقیقه نگذشت که دیدم همسایۀ
واحد پایین به خانۀ ما آمد. خیلى متأثر بود. او هزار بار عذرخواهى کرد. چند بار از من
www.takbook.com
۲٤ کلاغها شوم نیستند
2
پوزش خواست. ابراز شرمندگى کرد. گفت که نمىدانسته ما فرزند داراى اختلال اتیسم
داریم. گفت حالا که در جریان قرار گرفته است، اگر سقف خانه هم خراب بشود،
اعتراضى نخواهد کرد. او گفت شاید نتواند به ما کمک کند، اما حداقل سعى مىکند در
تحمل شرایط با ما همراه شود.
نورمن دوباره با انگشتانش شقیقههایش را فشار داد. بغض مىخواست او را خفه کند.
احساس مىکرد حرفهاى جولیا مثل دستى که قوطى آلمینیومى نوشابه را مچاله مىکند،
درحال لهکردن جمجمهاش است.
- متأسفم جولیا!
- متأسفى؟! همین؟!
- مىخواهى چه بگویم؟! هان؟! ً اصلا چیزى هم براى گفتن باقى مانده است؟!
از جولیا صدایى شنیده نشد. نورمن نمىتوانست بفهمد که او دستش را جلوى دهانش
گذاشته تا صداى گریهاش شنیده نشود.
کمى بعد نورمن با ناراحتى و عذاب وجدان گفت: «این بحثها را تمام کن جولیا. ما
به نتیجه نمىرسیم. چند سال است که به نتیجه نرسیدهایم؛ حالا هم به نتیجه نمىرسیم. فقط
یک چیز را به من بگو؛ موضوع را به پدرت هم گفتهاى یا نه؟»
جولیا بر خودش مسلط شد و با لحنى مغرورانه گفت: «من چیزى براى مخفىکردن از
خانوادهام ندارم.»
- آه! جولیا! چرا؟! مگر قرار نبود چیزى از این موضوع به آن پدرت عوضىات نگویى؟!
جولیا با دلخورى گفت: «وقتى دربارة پدر من صحبت مىکنى، ً لطفا احترام خودت را
حفظ کن. بالاخره که خانوادهام مىفهمیدند. اینکه به پدرم بگویم یا نگویم، چه فرقى
براى تو دارد؟!
نفسى تازه کرد و با حالت طلبکارانه گفت: « ً ضمنا این قرارها و مدارها براى وقتى بود
که تو به خانوادهات اهمیت مىدادى، نه حالا که به ما پشتپا زدهاى.»
.2 اختلالات طیف اتیسم به طیف وسیعى از اختلالات رشدى اشاره دارد که بهطور معمول با نام اتیسم شناخته مىشود.
براساس 5DSM - راهنماى تشخیصى و آمارى اختلالهاى روانى - فرد داراى اختلال طیف اتیسم، دچار نقص در
عملکرد اجتماعى و ارتباطى و داراى دایرة علایق و فعالیتهاى محدود است. رفتارهاى تکرارى و کلیشهاى و اختلال در
زبان و گفتار نیز از دیگر علائمى است که مىتوان در این افراد مشاهده کرد. واژة طیف نیز به گسترة متغیر از علائم و
توانایىهاى هر فرد داراى اختلال طیف اتیسم اشاره دارد که مىتواند نشاندهندة سطح عملکرد فرد داراى اتیسم نیز باشد.
www.takbook.com
على خاکزادى ۲٥
- ولى من به خانوادهام اهمیت مىدهم. تو و باربارا تمام زندگى من هستید. اگر من
تصمیمى گرفتهام به صلاح همۀ ماست.
- ً لطفا حرفهاى خندهدار نزن، چون اصلا حال و حوصلۀ خندیدن ندارم. چطور مىتوانى
این حرف را بزنى؟! من و باربارا همۀ زندگى تو هستیم؟ ! تو به باربارا هم اهمیت مىدهى؟!
نه. تو به باربارا اهمیت نمىدهى. با خودت صادق باش! تو مسئولیتپذیر نیستى. نمونهاش
همین امروز؛ اگر مسئولیتپذیر بودى، باید مىرفتى سر کار، اماهنوزدر خانهاى. چرا؟! چون
خورشید درنیامده است. تو همیشه براى شانهخالىکردن از زیر بار مسئولیت، دنبال بهانهاى.
- مثل اینکه ً اصلا شرایط را درك نمىکنى. اینجا شب است. بروم شرکت چهکار؟
- دیدى گفتم؟! همیشه همینطور هستى. همیشه براى شانهخالىکردن از زیر بار
مسئولیتها دلیل پیدا مىکنى.
نورمن پاسخى نداد و گوشى را از گوشش دور کرد.
جولیا با آنکه در آنجا نبود، خوب مىدانست که نورمن گوشى را از گوشش دور
کرده است. او با خلقوخوى همسرش ً کاملا آشنا بود. آنها همیشه همینطور بودند.
صحبتهایشان را با جملات خوب شروع مىکردند و با مشاجره به پایان مىبردند. جولیا با
بىمیلى آخرین حرفش را زد. مشخص بود که از قبل، تصمیم به بیان آن گرفته است. شاید
هم پدرش از او خواسته بود تا آن حرف را بزند.
- زنگ زدم که بگویم اگر دوست داشتى مىتوانى بیایى به اینجا. پدرم ممکن است
کمى یکدنده باشد، اما با تو کنار مىآید.
- خودش این را گفت، یا تو از پیش خودت مىگویى؟
- براى تو چه فرقى مىکند!؟ اما حالا که دوست دارى بدانى، مىگویم. بله؛ من بدون
رضایت پدرم کارى نمىکنم.
- چرا تو برنمىگردى؟
- تا دربارة موضوع باربارا به نتیجه نرسیم، برنمىگردم. حالا هم که مشکل جدید پیش
آمده است.
- چه مشکلى؟!
- همینکهدرآنجا شب است. مگر اخباررا گوش نکردهاى؟ همۀمردم درحال مهاجرت
ازایالتهاى شب بهایالتهاى روزهستند. پس اگر قراربهآمدن باشد، تو باید به شرق بیایى.
www.takbook.com
۲٦ کلاغها شوم نیستند
- اگر خطرى باشد، در هر دو جا هست؛ چه روز باشد، چه شب. من نمىآیم.
- باشد. نیا. هرطور که صلاح مىدانى عمل کن! همانجا بمان. تنها زندگى کن و از
زندگى در تنهایى لذت ببر. ً اصلا من اشتباه کردم که زنگ زدم وقتى تو براى ما اهمیت
قائل نیستى، چرا ما باید به تو اهمیت بدهیم؟!
جولیا گوشى را قطع کرد.
این کار جولیا هم سابقه داشت. ً تقریبا اکثر تماسهایش در سالهاى اخیر به قطع تلفن
مىانجامید، اما امروز یک حرف جدید زد. این حرف، حرف او نبود. ً حتما پدرش به او
یاد داده بود. چند بار خواست به آن فکر نکند، اما نتوانست. جولیا گفته بود: «همیشه براى
شانهخالىکردن از زیر بار مسئولیتها دلیلى پیدا مىکنى.» اما این صحت نداشت. نورمن
خودش را یک آدم داراى احساس مسئولیت مىشناخت. همیشه سعى مىکرد به تعهدات و
گفتههایش پایبند باشد، اما نمىدانست که چرا این روزها این حرف را از این و آن زیاد
مىشنود. چند روز پیش هم آقاى اسمیتز مشابه این حرف را به او گفته بود. از این بابت
عصبانى شد، بهطورىکه براى لحظاتى نچرخیدن زمین به دور خودش را فراموش کرد.
اعصابش بههم ریخت. نفس عمیقى کشید و انگشتانش را روى شقیقهاش گذاشت. به ساعت
موبایلش نگاه کرد. ساعت 7:15 بود.
با شرکت تماس گرفت. چند بار زنگ خورد، اما کسى گوشى را برنداشت. دوباره
شماره را گرفت، اما بىفایده بود. پیرمرد از لاى دستهایش که روى عصا قلاب شده بود،
به نورمن نگاه مىکرد. او با اضطراب منتظر زمان حرکت بود.
نورمن نیاز داشت با کسى حرف بزند تا قدرى سبک شود. با وجود اینکه پیرمرد را
گزینۀ مناسبى نمىدانست، اما سرش را بهسمت آسمان گرفت و طورى صحبت کرد که
او بشنود.
- همین را کم داشتیم. مشکلات خودم و زندگىام کم بود که غصۀ خورشید هم به آن
اضافه شد. حالا چه باید بکنیم؟!
- تو را نمىدانم نورمن، ولى من باید به پارك بروم. کلاغها هر روز صبح سر همین
ساعت براى غذاخوردن پیش من مىآیند. ً حتما گرسنه و منتظر من هستند. باید بروم.
- ولى ممکن است کلاغها نیایند.
- مهم نیست. من باید بروم؛ حتى اگر کلاغها نیایند.
www.takbook.com
على خاکزادى ۲۷
- چه کسى تو را متعهد به انجام این کار کرده است؟
- خودم.
- خودت؟! خب! پس خودت هم مىتوانى آن را نقض کنى.
- نه. وقتى آدم خودش تعهدى را خلق مىکند، وظیفهاش سنگینتر مىشود.
این حرف پیرمرد نورمن را به فکر فرو برد. از خودش درخصوص باربارا پرسید. آیا
این او بوده که براى خودش تعهد درست کرده یا به جبر کائنات این تعهد بر گردنش
گذاشته شده بود؟ در مورد شرکت چطور؟ آیا شرایط جدید، تعهد او به شرکت را نقض
مىکرد یا خیر؟
آخرین صحبتش با جولیا را به یاد آورد و عزم خود را جزم کرد تا به همه ثابت کند
که یک آدم مسئولیتشناس است. بهسمت کمدهاى اتاق خواب رفت و مشغول تعویض
لباسهایش شد. دستى به صورتش کشید؛ زبرى ریشهایى را که تازه از زیر پوستش
جوانه زده بود، احساس کرد. براى ریشهاى او فرقى نمىکرد که کرة زمین مىچرخد یا
نمىچرخد. آنها در هر شرایطى به رشدشان ادامه مىدادند. حالا مىفهمید که چرا امروز
پیرمرد ریشهایش را نتراشیده بود. چون او هم مثل پیرمرد شده بود و ً اصلا حال و حوصلۀ
اصلاح صورتش را نداشت. صداى پیرمرد که خوشحال به نظر مىرسید، از هال شنیده شد.
- بالاخره تصمیم به رفتن دارى؟
- بله. آماده شو تا برویم. تو را مقابل پارك پیاده مىکنم و خودم به شرکت مىروم!
هر دو باهم از آپارتمان بیرون آمدند. سوار آسانسور شدند و به پارکینگ رفتند. یک
ون سبزرنگ با آرم شرکت گردشگرى اسمیتز در گوشۀ پارکینگ پارك شده بود.
نورمن مثل همیشه به پیرمرد در سوارشدن به خودرو کمک کرد. سپس عصایش را به
دستش داد و در را بست. پیرمرد نایلون سفید را جلوى پایش گذاشت. از اینکه قرار بود
به وعدهگاهش برود، لبخندى از رضایت بر لبش نشسته بود.
وقتى که ون از پارکینگ خارج شد، نورمن سرش را از پنجره بیرون آورد و کنجکاوانه
بار دیگر به آسمان نگاه کرد. اگر شب بود، هیچچیز عجیبى در آسمان وجود نداشت.
مشکل این بود که روز بود و نباید هوا تاریک مىبود. نورمن هنوز نتوانسته بود موضوع
را هضم کند. او خواست تعجبش را با پیرمرد در میان بگذارد و حرفى زده باشد، اما وقتى
قیافۀ بىتفاوت او را دید که روى صندلى نشسته و به جلو نگاه مىکند، منصرف شد.
www.takbook.com
۲۸ کلاغها شوم نیستند
نورمن آهسته مىراند و با دقت همهچیز را زیر نظر داشت. از خیابان مقابل مجتمع
مسکونى گذشت و به ابتداى بلوار اصلى رسید. آن بولوار او را بعد از طى مسیرى حدود پنج
کیلومتر، ً مستقیما به شرکت گردشگرى اسمیتز مىرساند. پارکى هم که هر روز پیرمرد
را در مقابل آن پیاده مىکرد، در حاشیۀ همین بلوار بود و از یک در به آن راه داشت.
ً تقریبا در میانۀ راه، پیرمرد پیاده مىشد. بلوار یک انحنا داشت و مسیر مجتمع به پارك با
راههاى میانبر و خیابانهاى فرعى کوتاهتر مىشد، اما پیرمرد ترجیح مىداد مسیر رفت را
هر روز با نورمن طى کند.
ون نورمن در ابتداى ورود به بلوار متوقف شد. حالا منبع تولید صداى بوق ممتد ماشینها
در چند قدمى او قرار داشت. چیزى را که مىدید، هیچگاه در عمرش ندیده بود. صدها
و شاید هزاران اتومبیل در هر دو لاین بلوار، ترافیک سنگینى ایجاد کرده بودند. حرکت
خودروها لاكپشتى بود. بهعلت تاریکى هوا، چراغ همۀ ماشینها روشن بود. درست مثل
یک شب واقعى، لامپهاى معابر شهرى هم روشن بود. مردم دستهایشان را از روى بوق
ماشینها برنمىداشتند. اضطراب، وحشت و هیجان در فضاى شهر موج مىزد و هرکسى
را که پا در خیابان مىگذاشت، در خود فرو مىکشید. مردم بهشدت ترسیده بودند و همه
مىخواستند هر طور شده از شهر فرار کنند. همه مىدانستند که نبودن خورشید یعنى سرما؛
آنهم نه یک سرماى معمولى، بلکه سرمایى که در آن، آهن هم یخ مىزند.
نورمن شروع به راهنمازدن کرد تا رانندگانى که از مقابلش مىآمدند به او اجازة ورود
به بلوار را بدهند، اما کسى به او اهمیت نمىداد و راه را برایش باز نمىکرد. در آن لحظه
هیچکدام از قوانین راهنمایىورانندگى اجرا نمىشد. رعایت حق تقدم، حرکت در یک
لاین، سبقت از سمت راست ممنوع و قوانین دیگر، درست در زمانى که باید مهمتر از
همیشه قلمداد مىشدند تا نظم را در جامعۀ انسانى به نمایش بگذارند، ضمانت اجرایىشان
را از دست داده بودند.
نورمن به این نتیجه رسید که انتظار فایدهاى ندارد. اگر تمام روز را هم در آنجا بایستد،
باز هم کسى به او راه نخواهد داد. بهناچار او هم به سبک سایرین، خودخواهانه عمل کرد
و یکباره جلوى یکى از ماشینها پیچید. حالا سر ون وارد بلوار شده بود. صداى بوق ممتد
چند ماشین و فحشها و ناسزاهاى زشت به او حواله شد. در حالت عادى نورمن از ماشین
پیاده مىشد و حق طرف مقابل را کف دستش مىگذاشت، اما در آن شرایط ترجیح داد که
www.takbook.com
على خاکزادى ۲۹
بىاعتنا باشد. حالا ون نورمن هم مثل هر ماشین دیگرى سهمى از فضاى خیابان را به خود
اختصاص داده بود. او هم ناخودآگاه بدون آنکه بداند خود را در چه تلهاى گرفتار کرده
است، همان کارى را کرده بود که همه مىکردند.
صدها ماشین – آنها که در شعاع دیدش قرار داشت - با سرعت حلزونى به جلو حرکت
مىکردند. یک متر فضاى خالى در سطح جاده دیده نمىشد و حتى بدتر، یک لاین اضافه
از بههمچسبیدن ماشینها ایجاد شده بود. خیابان توان نفسکشیدن نداشت. همه با شتاب
و عجله بهسمت مقصدى نامعلوم در ناکجاآباد رهسپار شده بودند. نورمن هم به تقلید از
محیط، هرازگاهى دستش را روى بوق مىگذاشت و تلاش مىکرد از میان آهنپارهها راهى
براى خودش باز کند، اما فقط مىتوانست چند متر جلوتر برود و امیدوار باشد که بهزودى
ترافیک روان خواهد شد. بوقزدن معناى اصلىاش را از دست داده و بیشتر به ابزارى براى
نمایش خشم، ترس و اضطراب تبدیل شده بود.
حدود نیم ساعت به همین منوال گذشت. اوضاع خیلى کلافهکننده شده بود. ترافیک
به اوج خود رسیده بود. ماشینها بهسختى حرکت مىکردند. نورمن رادیو را روشن کرد
تا از اوضاع شهر مطلع شود. هر موجى را که انتخاب مىکرد پیرامون یک موضوع
صحبت مىکردند؛ توقف زمین از چرخش به دور خود. موضوع سادهاى که تا چند
ساعت قبل هیچ انسانى حتى یک لحظه هم به آن فکر نمىکرد، حالا به بزرگترین
دغدغۀ بشر تبدیل شده بود.
رادیو برنامۀ پرسش و پاسخ داشت. ارتباط با مسئولان و از اینجور چیزها. مجرى
رادیو بارها از مردم درخواست کرد از هجوم به ایالتهاى روز آمریکا خوددارى کنند. او
مىگفت اگر مردم همکارى کنند و خیابانها را مسدود نکنند و به دستورات ستاد بحران
کشور گوش فرا دهند، شاید نیازى نباشد که کسى شهر را ترك کند. دولت مىتواند از
پس این مشکل برآید. اما در آن لحظه گوش کسى به این حرفها بدهکار نبود. همه فقط
از همدیگر توقع داشتند که به مصوبات ستاد بحران عمل کنند، اما پاى خودشان که به میان
مىرسید، دوست داشتند هرچه زودتر جان خود و خانوادهشان را بردارند و از شهر بگریزند.
یک دختر جوان به تلفن اعلامشده از سوى مجرى رادیو زنگ زد و گفت: «ببخشید؛
من مىخواهم به مرکز شهر بروم تا پیش مادرم باشم. مىشود به من بگویید که مترو
فعال است یا نه؟!»
www.takbook.com
۳۰ کلاغها شوم نیستند
مجرى با قاطعیت گفت: «بله، خانم عزیز. بله که فعال است. مترو مثل همیشه فعال است.
خطوط اتوبوسرانى و تاکسىرانى هم فعال هستند. شعب بانکها و همۀ سازمانهاى دولتى
فعال هستند. جاى هیچ نگرانىاى نیست. »
پشتسر او یک مخاطب زن زنگ زد که صدایش نگران به نظر مىرسید. او از اوضاع
امنیت شهر شکایت کرد. مجرى در جوابش وعدة مسئولان و رئیس پلیس را تکرار کرد.
او در ادامه توضیح داد که بیشتر مردم ساکن در ایالتهاى شب، دچار این واهمه بىدلیل
شدهاند که پلیس از انجام تعهداتش شانه خالى کرده است، اما این خبر صحت ندارد. آن
زن دوباره زنگ زد، اما اینبار با عصبانیت و پرخاش صحبت مىکرد.
- من دچار واهمۀ بىدلیل نشدهام آقا! واهمۀ من بادلیل است. بیایید اینجا را ببینید.
من در منطقۀ لیتل تاور ساکن هستم. با اطمینان مىگویم که نیروهاى پلیس لسآنجلس
سر کارشان حضور ندارند. اگر راست مىگویید، به جاى تهیۀ خبر از استودیو، یک سرى به
کلانترىها بزنید. از آنجا خبر تهیه کنید. الان حدود یک ساعت است که بیشتر از ده بار
به پلیس زنگ زدهام، اما خبرى از آنها نیست که نیست. متأسفانه در اینجا یک تصادف
رخ داده و یک نفر هم کشته شده است. به اورژانس زنگ زدم ولى هنوز نیامدهاند. به پلیس
هم زنگ زدم، اما از آنها هم خبرى نیست. شهر، بدون صاحب رها شده است.
مجرى رادیو به اضطراب افتاد. او سعى داشت از التهاب سخنان آن زن کم کند.
- ً لطفا خونسردى خودتان را حفظ کنید. هرچه جو شهر را ملتهبتر کنید، اوضاع
پیچیدهتر مىشود و حلکردن مشکل ناممکن. من اطلاع دقیق دارم که پلیس در آمادهباش
کامل است. حتى تمام نیروهاى ذخیره را به خدمت فرا خوانده، اما تا جایى که خبر دارم،
مشکل اصلى، راهبندان است. متأسفانه همۀ مردم ماشینهایشان را از پارکینگها بیرون
آوردهاند. همین موضوع باعث مسدودشدن راهها شده است. در بعضى از نقاط شهر، مردم
ماشینها را در وسط خیابان رها کرده و رفتهاند. با این کار گرههاى کورى ایجاد کردهاند
که بازکردن آنها در شرایط فعلى ممکن نیست. ً لطفا خونسردى خودتان را حفظ کنید.
ماشینها را به پارکینگها منتقل کنید و منتظر دستورات ستاد بحران باشید. اگر قرار به
یخزدن باشد، همه باهم یخ مىزنیم. اگر قرار به نجات باشد، همه باهم نجات پیدا مىکنیم.
از شما خواهش مىکنم؛ استدعا دارم؛ تمنا دارم که اوضاع را پیچیدهتر نکنید.
برنامۀ ارتباط مستقیم با مردم قطع شد. مجرى با هیجان اطلاع داد که رئیس ستاد
www.takbook.com
على خاکزادى ۳۱
بحران کشور پشت خط هستند و قصد دارند چند موضوع مهم را به اطلاع مردم برسانند.
رئیس ستاد بحران ابتدا صحبتهایى کرد. او مردم را به خونسردى، بهعنوان مهمترین
رکن امدادرسانى، دعوت کرد. سپس صحبتهایى را مبنىبر احتمال کاهش شدید دما طى
روزهاى آینده مطرح کرد و از مردم خواست تا جایى که امکان دارد، از خانههاى خود
بیرون نیایند. او گفت: «همه از من مىپرسند چرا زمین دیگر به دور خود نمىچرخد. باید
ً صراحتا اعلام کنم که نمىدانم. نهفقط من، بلکه هیچکس نمىداند. زمین چهار میلیارد و
پانصد میلیون سال به دور خود چرخیده، اما پنج ساعت است که دیگر نمىچرخد. دوستان،
من یک آدم مذهبى و معتقد هستم و به همین دلیل امیدوارم. بله . من امیدوار هستم که
این اتفاق یک امتحان از جانب خدا باشد که به ما بفهماند چقدر بندگان ضعیف و ناسپاسى
هستیم. ما هیچ کارى براى چرخش زمین نمىتوانیم انجام بدهیم؛ جز دعاکردن. مردم
عزیز! من از همۀ شما مىخواهم که بیایید باهم دستهایمان را بهسوى آسمان برداریم و
با صداى بلند دعا کنیم و از خداوند کمک بخواهیم. مردم عزیز! خودتان را به سلاح ایمان
مجهز کنید که خدا تنها نجاتبخش است. فقط خدا مىتواند مردم آمریکا و تمام مردم
کرة زمین را نجات دهد. هر کجا هستید، همین حالا در مقابل خداوند زانو بزنید و به او
بگویید که اى قادر متعال، دوباره حیات را به زمین برگردان. دوباره شب را از پى روز و
روز را از پى شب روان کن. به ما رحم کن و از سر تقصیرات ما بگذر. دعا و نیایش کنید
تا شاید دوباره مشمول رحمت الهى قرار بگیریم. اما ما در کنار دعاکردن وظایف دیگرى
هم داریم. از مردم درخواست مىکنم از تردد غیرضرورى در سطح شهر بپرهیزند تا بتوانیم
براى مشکلات پیشرو چارهاى بیندیشیم. خواهش مىکنم از حرکت بهسمت ایالتهاى
روز خوددارى کنید. خطرات در مناطق روز اگر بیشتر نباشد، کمتر نیست. بعضى از
کشورها بهطور کامل در ناحیۀ شب قرار دارند و مشکلات ما را ندارند، چون یک سیاست
واحد را در پیش گرفتهاند. مردم در خانههایشان ماندهاند و دولت به آنها خدمات ارائه
مىکند، اما چون آمریکا در ایالتهاى شرقى روز را و در ایالتهاى مرکزى و غربى شب
را تجربه مىکند، این بحران که مردم در صدد مهاجرت بهسمت روز هستند، پدید آمده
است. یک ترس عمومى همه را فرا گرفته که مشکل را مضاعف مىکند. همه مىخواهند
به ایالتهاى شرقى بروند. این کار درست نیست. خواهش مىکنم از مهاجرت بهسمت
شرق دست بردارید، وگرنه باید به استقبال یک مرگ عمومى برویم.»
www.takbook.com
۳۲ کلاغها شوم نیستند
ترافیک قفل شده بود و ذرهاى تکان نمىخورد. ماشین جلویى مدتى بود که حرکت
نمىکرد. نورمن تعداد زیادى آدم را دید که لابهلاى خودروهاى متوقفشده ایستادهاند.
آنها سر هم داد مىزدند، ولى فریادشان در میان صداى بوق ماشینها به گوش نمىرسید و
فقط از حرکات دستها و حالت دهانهاى بازشان مىشد فهمید که درحال مشاجرة لفظى
شدیدى با یکدیگر هستند.
نورمن از ون پیاده شد و با عصبانیت خودش را به ماشین جلویى رساند. شیشههاى
ماشین دودى بود و او نتوانست راننده را ببیند. چند ضربۀ محکم با کف دست به شیشه
زد. هیچ اتفاقى نیفتاد. راننده بىخیالتر از این حرفها بود که شیشهاش را پایین بدهد.
نورمن سرش را بهسمت شیشۀ جلو خم کرد تا داخل خودرو را ببیند. با کمال تعجب
دید که کسى داخل ماشین نیست! راننده ماشین را رها کرده و رفته بود. با عصبانیت با
در ماشین ور رفت. خوشبختانه توانست آن را باز کند. او متوجه شد که راننده سوئیچ
را روى ماشین گذاشته و رفته است؛ بنابراین پشت فرمان نشست. ماشین را روشن کرد
تا شاید بتواند در چند متر جلوتر، آن را بهسمتى منحرف کند و ون خودش را بیرون
بکشد، اما جلو و دو طرف ماشین پر بود. چطور باید حرکت مىکرد؟! با عصبانیت چند
ضربۀ محکم به فرمان و دندة ماشین کوبید، بهطورىکه دستش به درد آمد. زمین و زمان
را به باد فحش کشید. چارهاى جز انتظار نداشت. در همان لحظه ماشین خاموش شد.
دوباره استارت زد. ماشین روشن نشد. آمپر بنزین قرمز بود. حالا فهمید که چرا راننده
ماشین را رها کرده و رفته است. از شدت عصبانیت فریاد کشید. سرش را روى فرمان
گذاشت. خودش را دشنام داد. هیچ فایدهاى نداشت. از ماشین پیاده شد. به چند رانندة
اطراف خود نگاه کرد که بیرون ماشینها مثل مرغ سربریده به اینطرف و آنطرف
مىپریدند. هیچکس حال خودش را نمىفهمید. هرکسى سعى داشت هرچه زودتر خودش
را به اتوبان اصلى خروجى شهر برساند و از شب بگریزد. نورمن متوجه شد که ماشین
کنارى و دو ماشین آنطرفتر هم خالى هستند.
سروصداهایى که از چند متر جلوتر مىآمد، توجهاش را جلب کرد. عدهاى باهم گلاویز
شده بودند و دست در گردن هم سعى مىکردند یکدیگر را به زمین بزنند. آنها همدیگر را
از روى یک کاپوت ماشین به روى کاپوت ماشین دیگرى کشاله مىکردند و هرازگاهى
که فرصت دست مىداد، با مشت به صورت هم مىکوبیدند. سر و صورتشان خونین بود.
www.takbook.com
على خاکزادى ۳۳
ِ ون را باز کرد و
نورمن سرى به نشانۀ تأسف تکان داد و سریع به عقب برگشت. در
روى صندلى نشست. پیرمرد نگاهى خونسردانه به او کرد. انگارنهانگار که او هم درگیر
بزرگترین بحران طبیعى جهان، از آغاز خلقت انسان، شده است.
نورمن با حالتى مستأصل و فقط براى اینکه حرفى زده باشد تا ذهنش را از حوادث
منحرف کند، گفت: «دیگر نگران کلاغها نیستى پدربزرگ؟!»
- چرا هستم. خیلى هم نگرانم!
- خب، پس چرا نگرانى از صورتت پیدا نیست؟
- چون کارى از دستم برنمىآید. همینکه درحال رفتن هستم، بس است. مهم این است
که دست از تلاش براى رفتن برنداشتهام.
- پس پیاده شو پدربزرگ، چون باید ادامۀ تلاشت را تنها و پیاده انجام بدهى. من هم
پیاده به شرکت مىروم. مسیرمان از هم جدا مىشود. نمىتوانم با تو بیایم.
- اما مسیر من بخشى از مسیر توست.
- بله. آن براى موقعى بود که با ون مىرفتم، اما الان باید از خیابانهاى فرعى بروم تا
زودتر به مقصد برسم.
پیرمرد بدون اینکه بیشتر التماس کند، عصایش را برداشت. نایلون نانریزهها را به
دست گرفت و با سختى از ماشین پیاده شد. او آهسته از لاى ماشینها به آنطرف بلوار
رفت و در سیاهى پیادهرو محو شد. نورمن داشبورد را باز کرد و هرچه از مدارك ماشین را
که به دستش رسید، برداشت. دستهکلید شرکت، کارت ماشین، چند پاسپورت از مسافران،
مقدارى پول نقد و کارتهاى بانکى و... . کیفدستىاش را از روى صندلى عقب برداشت؛
همۀ وسایلش را داخل آن گذاشت و از ماشین پیاده شد. یک نگاه به صندوق عقب انداخت.
چیز مهمى براى برداشتن نیافت. درهاى ماشین را قفل کرد، سوئیچ را در جیبش گذاشت.
نگاه آخر را به ماشین انداخت و چند گام از آن دور شد. در همان لحظه، رانندة ماشین
پشتسر که شاهد تمامى حرکات نورمن بود، سراسیمه از خودروى خود بیرون آمد.
باورش نمىشد که نورمن قصد دارد ماشینش را جلوى او پارك کند و برود. وحشتزده
خودش را به نورمن رساند و دست او را محکم گرفت. با اضطراب و عصبانیت گفت:
- هى رفیق! کجا مىروى؟ تو حق ندارى ماشینت را جلوى من پارك کنى و بروى.
- من هم دوست ندارم ماشینم را در اینجا بگذارم و بروم. ماشین شرکت است. برایم
www.takbook.com
۳٤ کلاغها شوم نیستند
مسئولیت دارد، اما چارهاى ندارم.
- چرا چاره ندارى؟! صبر کن. قرار نیست که این ترافیک تا ابد ادامه داشته باشد.
- اما این ترافیک مثل گره کور شده است. باز نمىشود.
- باز مىشود! باز مىشود! یعنى باید باز شود. من باید سریعتر به شرق بروم. همۀ اعضاى
خانوادهام در آنجا هستند.
سپس درحالىکه صفحۀ موبایلش را به نورمن نشان مىداد، گفت: «بیا ببین؛ من صد
بار به پلیس زنگ زدهام. گفتند توى راه هستند. بهزودى مىرسند. آنها که بیایند، مشکل
حل خواهد شد.»
- این مشکل حل نخواهد شد. من مىروم.
- اگر بروى من دیگر نمىتوانم حرکت کنم.
- همین حالا هم نمىتوانى حرکت کنى. مشکل فقط ماشین من که نیست. آن ماشین
جلویى را ببین. راه من را سد کرده است. وقتى من نتوانم حرکت کنم، تو هم نمىتوانى.
آن یکى ماشین را ببین؛ آن هم همینطور است. ً عملا راه بسته شده است. صد تا ماشین
دیگر هم همینطور است. این ترافیک بازشدنى نیست.
نورمن دستش را از دست راننده بیرون کشید. به قیافۀ درهمرفته و عصبانى او نگاهى
کرد و گفت: «متأسفم. کارى از دست من برنمىآید. مجبورم بروم.»
سپس رویش را برگرداند و بهسمت پیادهرو رفت. هنوز یک گام برنداشته بود که
احساس درد شدیدى در ناحیۀ جمجمهاش کرد. آسمان سیاه در نظرش سیاهتر شد. تلوتلو
خورد و توانست سرش را برگرداند. فرصت نکرد که بفهمد چه اتفاقى افتاده است، چون
مشت دوم محکم توى فکش خورد و گوشۀ لبش را پاره کرد. کیف مدارك از دستش
بر زمین افتاد. در همان حال، نگران آنها بود. خم شد تا آن را بردارد که مشت سوم
بهطرف دیگر صورتش اصابت کرد و سرش را محکم به عقب ون کوبید. رانندة مهاجم
ضربۀ چهارم را با لگد زد. لگد محکمىکه به وسط شکم نورمن اصابت کرد، تعادل ضارب
را بههم زد و روى کاپوت ماشین خودش پرت شد. نورمن یک لحظه به خود آمد. ظاهراً
مرد مهاجم قصد نداشت کتککارى را تمام کند. از فرصت پیشآمده استفاده کرد و
بهسمت او یورش برد. در یک چشمبرهمزدن توانست با سر به صورت رانندة مهاجم بکوبد؛
ضربهاى که او را درجا نقش بر زمین کرد. بینى مرد مهاجم شکست و خون از آن فواره
www.takbook.com
على خاکزادى ۳٥
زد. نورمن که عصبانى شده بود، او را لگدباران کرد و تلافى تمام مشتهایى را که خورده
بود، بر سرش درآورد. مرد مهاجم ناله مىکرد و کف آسفالت و لاى لاستیک ماشینها
غلت مىزد. چند رانندة دیگر شاهد این نزاع بودند، اما پایشان را از ماشین بیرون نگذاشتند.
نورمن هر دو دستش را بالا برد و با صداى بلند گفت: «او شروع کرد. خودتان که شاهد
بودید. من شروع نکردم.»
سپس به روى زمین خم شد و کیف مدارکش را برداشت. سرش گیج رفت. کم مانده
بود به زمین بخورد. ضربههاى مشت رانندة مهاجم خیلى قوى بود. از گوشۀ لبش خون داغ
مىآمد؛ مقدارى از آن وارد دهانش مىشد و مقدارى دیگر روى لباسهایش ریخته بود.
نمىدانست که جاى دیگرى از صورتش هم پاره شده است یا نه، اما برایش مهم نبود.
کیفش را برداشت و تلوتلوزنان از لاى چند ماشین عبور کرد و در سیاهى آنطرف بلوار،
در سمت پیادهرو پنهان شد. چند قدم جلوتر رفت و زیر نور ویترین یک فروشگاه ایستاد
و از دور صحنۀ درگیرى را زیر نظر گرفت. او نگران ماشینش بود. مىترسید آن مرد به
تلافى کتکهایى که خورده، به ون شرکت صدمه بزند. هنوز هیجانش از بابت درگیرى
کم نشده بود و قلبش تندتند مىزد. بدنش خیس عرق بود. نه پاى رفتن داشت و نه قصد
ماندن. در همان لحظه صدایى او را به خود آورد.
- صورتت چه شده است؟ دعوا کردهاى؟
بهسمت صدا برگشت. پیرمرد همسایه را دید که در وسط پیادهرو ایستاده بود.
- تو اینجا چه کار مىکنى پیرمرد؟ مگر قرار نبود که بروى؟
پیرمرد دستمالى پارچهاى با کلى طرحهاى ریز و درشت و رنگارنگ از جیبش بیرون
کشید و به نورمن داد.
- بیا صورتت را تمیز کن. مثل اینکه بدجور کتک خوردهاى.
- چرا نرفتى پدربزرگ؟
- خواستم بروم، اما نتوانستم. من توى شب نمىتوانم راه را بهخوبى پیدا کنم. چشمهایم
ضعیف شده است. همیشهتو من را مىبردى ووقتى هوا ً کاملا روشن بود، خودم برمىگشتم،
اما حالا همهجا تاریک است.
- حرکت کن. دنبال من بیا. من تو را به پارك مىبرم و بعد خودم به شرکت مىروم.
- ماشینت چه مىشود؟
www.takbook.com
۳٦ کلاغها شوم نیستند
- نمىدانم. خیابان قفل شده است. همۀ مردم ماشینهایشان را رها کرده و رفتهاند. اینهم
یکى مثل همۀ آنها. ً لطفا کمى تندتر بیا!
- باشد. از تو ممنونم پسرم.
حدود صد قدم جلوتر اتفاقى در پیادهرو درحال رخدادن بود که توجه آنها را به خود
ِ بستۀ یک فروشگاه بزرگ زنجیرهاى مىکوبیدند تا آن
جلب کرد. سه مرد با دیلم به در
را بشکنند یا باز کنند. فروشگاه بزرگى بود و ً تقریبا چیزى نبود که در آن فروخته نشود.
کمى بعد آنها موفق شدند و توانستند شیشههاى سکوریت ورودى را بشکنند و وارد
فروشگاه شوند. پیرمرد عصازنان خودش را به آخرین نفرى که تلاش مىکرد از میان
خردهشیشهها بگذرد و وارد فروشگاه شود، رساند. درحالىکه با عصا فروشگاه را نشان
مىداد، با عصبانیت گفت: «دارید چه کار مىکنید؟! چرا اموال مردم را غارت مىکنید؟!
این کار شما جرم است.»
نورمن سریع خودش را به معرکه رساند و شاهد ماجرا شد. یک مرد قوىهیکل در مقابل
پیرمرد ایستاده بود و کافى بود او را فوت کند تا نقش بر زمین شود. مرد قوىهیکل نورمن
را خطاب کرد و با عصبانیت گفت: «دست پدرت را بگیر و از اینجا برو گم شو.»
پیرمرد دستبردار نبود.
- از فروشگاه مردم بیرون بروید، وگرنه به پلیس زنگ مىزنم.
- ً حتما این کار را بکن پیرمرد. به پلیس زنگ بزن. فکر کردى پلیس مىآید؟!
- بله که مىآید.
- در شهر یک پلیس هم پیدا نمىشود. خودت را به زحمت نینداز.
پیرمرد در جیب پالتوى مشکىاش بهدنبال گوشى قدیمى و زهوار در رفتهاش گشت و
آن را پیدا کرد. در همان حال که سعى مىکرد شمارة پلیس را بگیرد، گفت: «این کار
شما دزدى است. دزدى مال مردم جرم است.»
- حرف دهانت را بفهم پیر خرفت. من دزد نیستم. مىخواهم با پاى پیاده بهسمت
ایالتهاى شرقى حرکت کنم. براى خودم و خانوادهام مواد غذایى نیاز دارم. وقتى این
فروشگاه لعنتى بسته است، من چه کار باید بکنم؟ اگر باز بود و کارمندانش حضور داشتند،
من مجبور به دزدى نمىشدم. حالا هم راهت را بگیر و برو تا من را عصبانى نکردهاى.
نورمن دست پیرمرد را گرفت و بهزور دنبال خود کشید.
www.takbook.com
على خاکزادى ۳۷
پیرمرد گفت: «اما بستهبودن فروشگاه به تو مجوز دزدى نمىدهد.»
ِ ِ خرفت لعنتى. چند بار به تو بگویم که من
مرد قوىهیکل پاسخ داد: «خفه شو پیرمرد
دزد نیستم.»
نورمن گفت: «بیا برویم پدربزرگ. کارى به کار مردم نداشته باش. من توان دوباره
کتکخوردن ندارم. بیا برویم.»
نورمن خیلى سریع پیرمرد را از صحنۀ مشاجره دور کرد تا از دهانبهدهان گذاشتن
با مرد قوىهیکل دست بردارد. آنها براى کوتاهکردن راه به جاى گذر از حاشیۀ بلوار
وارد خیابانهاى فرعى شدند. لامپهاى معابر یکدرمیان روشن بود. در خیابانهاى
فرعى، ماشینها با سرعت بالا تردد مىکردند. اینها همان ماشینهایى بودند که وقتى به
خیابانهاى اصلى مىرسیدند در تلۀ ترافیک گیر مىافتادند و گره دیگرى بر گره کور
شهر مىافزودند. پیرمرد عصاکشان بدون هرگونه گله و شکایتى پشتسر نورمن با شتاب
قدم برمىداشت تا از گامهاى بلند او عقب نماند. علىرغم اصرار نورمن براى حمل نایلون
نانریزة پیرمرد، ترجیح داد خودش غذاى کلاغها را حمل کند. او پابهپاى نورمن راه
مىرفت. گاهى مىایستاد و به عصایش تکیه مىکرد و نفسنفس مىزد، اما خیلى سریع
دوباره به راه مىافتاد. ً کاملا مشخص بود که تمام توانش را براى سریعتر راهرفتن به کار
گرفته است. نورمن احتیاط مىکرد. از هر چند قدم یکبار مىایستاد تا پیرمرد به او برسد
و نفسى تازه کند. دوباره به راه مىافتادند. نورمن تازه فهمید که پاهاى پیرمرد پرانتزى
است و سریع راهرفتن با آن پاها براى او سخت است!
آنها به سر چهارراهى رسیدند و از آن عبور کردند. لامپ اکثر خانهها روشن بود
و درون آنها جنبوجوش زیادى دیده مىشد. به سر دومین تقاطع رسیدند. نورمن زیر
تابلوى یک سوپرمارکت کوچک که نور ویترینش پیادهرو را روشن کرده بود، ایستاد.
سکوت سنگینى بر آنجا سایه انداخته بود. فقط گاهى یک ماشین با سرعت زیاد از آنجا
رد مىشد. دستمال پیرمرد همچنان در دست نورمن بود و آن را به گوشۀ لبش مىفشرد
تا خون و تورم آن بخوابد. نورمن به پیرمرد گفت: «به خانه که رسیدم، این دستمال را
مىشویم. آن را خشک و تمیز تحویلت خواهم داد.»
پیرمرد نفسنفسزنان، درحالىکه چند قطره عرق روى پیشانى پرچینوچروکش نقش
بسته بود، به مقابل فروشگاه رسید و گفت: «یعنى مىخواهى من را تنها بگذارى؟!»
www.takbook.com
۳۸ کلاغها شوم نیستند
- اوهوم. از سر این چهارراه، مسیرم از تو جدا مىشود. من باید به شرکت بروم. تو همین
ِ
راه را مستقیم برو. سه چهارراه جلوتر بهسمت راست بپیچ. کمى که جلو بروى، از دور در
پارك را خواهى دید. آدرس سرراست است. گم نمىشوى. خیابانها هم که روشن است.
از چه مىترسى پدربزرگ؟
- اگر من را در اینجا رها کنى، نه مسیر پارك را پیدا مىکنم و نه راه برگشت به
خانه را.
- یعنى مىخواهى که تا پارك با تو بیایم؟
- دوست ندارم کسى را مجبور به انجام کارى کنم، اما ً واقعا به کمک تو نیاز دارم.
- من را دارى توى معذوریت مىگذارى پدربزرگ.
پیرمرد با چشمانى مشتاق، منتظر و نگران به او نگاه مىکرد. طلوعنکردن خورشید باعث
شده بود کمى هوا سرد بشود. بخار از بینى هر دوى آنها بیرون مىزد. نورمن نتوانست
خود را متقاعد کند که پیرمرد بیچاره را در آنجا رها کند و بهدنبال کار خودش برود.
همیشه بروز چنین اتفاقاتى باعث مىشد که او سر کارش دیرتر حاضر شود، ولى دیگران
که از واقعیت خبر نداشتند، به او انگ مسئولیتپذیرنبودن مىزدند. با خودش فکر کرد
که اگر پیرمرد را همراهى کند، فقط مقدار کمى مسیر او دورتر خواهد شد؛ بنابراین دست
رد به سینۀ پیرمرد نزد و با حالت دلسوزى به او گفت: «راه زیادى نمانده است. تو را به
پارك مىرسانم و بعد مىروم.»
- متشکرم پسرم. لطف بزرگى در حق من مىکنى.
سپس هر دو به راه افتادند. نورمن دلش براى پیرمرد سوخت. از یک طرف دوست
داشت به او بگوید که چقدر کارش احمقانه است تا دست از غذابردن براى کلاغها بردارد
و خودش را بیشتر از آن به زحمت نیندازد. از طرف دیگر وجدانش اجازه نمىداد تنها
دلخوشى پیرمرد را که همان کلاغها بودند، از او بگیرد. چیزى که در تمام این سالها او را
مجاب کرده بود تا به پیرمرد کمک کند و او را به پارك برساند، مقیدبودن و عزم راسخ
پیرمرد براى انجام آن کار بود.
پیرمرد براى رفتن به پارك و دیدن کلاغها آنچنان مرتب لباس مىپوشید که هرکس
او را مىدید گمان مىکرد که با یک سناتور قرار ملاقات دارد. اما دیگر شرایط عوض
شده بود. کرة زمین دیگر به دور خود نمىچرخید. روزهاى بدى در پیشرو بود. همۀ اینها
www.takbook.com
على خاکزادى ۳۹
مىتوانست تعهد پیرمرد را لغو کند. وقت آن رسیده بود که پیرمرد از خواب غفلت بیدار
شود. یک نفر باید او را به واقعیت آگاه مىکرد و چه کسى بهتر از همسایۀ او مىتوانست
این کار مهم را به انجام برساند.
نورمن به رفتن به نیویورك فکر مىکرد. راهى جز این برایش باقى نمانده بود. اگر او
مىرفت، پیرمرد باید دیدن کلاغها را فراموش مىکرد. شاید این آخرین روزى بود که او
مىتوانست به دیدن کلاغها برود.
نورمن با خودش به جمعبندى لازم رسید و سرعتش را کم کرد تا براى آگاهکردن
پیرمرد، سر صحبت را باز کند. براى شروع به مقدمهچینى نیاز داشت. بهترین کار پرسیدن
یک سؤال بود. او رو کرد به پیرمرد و گفت: «چرا براى کلاغها غذا مىبرى پدربزرگ؟»
- چون آنها گرسنه هستند.
- خب چرا براى کلاغها؟! از بین اینهمه پرنده چرا کلاغها؟! مثلا... ً مثلا چرا براى
کبوتران دانه نمىبرى؟
- آنها به من نیازى ندارند. مردم همیشه براى کبوتران دانه مىریزند و ساعتها
دانهچیدن آنها را نگاه مىکنند. بچهها هم براى گنجشکان غذا مىریزند و آنها را دوست
دارند، اما کسى به کلاغها اهمیت نمىدهد. کسى به آنها توجه نمىکند. کسى براى
کلاغها دلسوزى نمىکند. من براى آنهایى غذا مىبرم که کسى برایشان غذا نمىریزد.
دوست دارم به آنهایى توجه کنم که کسى بِهشان توجه نمىکند.
مکثى کرد و نفسى گرفت و ادامه داد: «کلاغها موجودات خیلى دوستداشتنى هستند،
اما اکثر مردم از آنها خوششان نمىآید.»
پیرمرد یک لحظه ایستاد و به عصایش تکیه کرد. نورمن هم وسط پیادهروى خلوت
ایستاد و به او نگاه کرد. صحبتهاى پیرمرد برایش عجیب و غریب آمد. او عجلهاش را
فراموش کرد و مبهوتانه به پیرمرد نگریست تا بداند در پشت آن عینک ضخیم و چهرهاى
که پوستش بهخوبى کهولت سن او را عیان مىکرد، چه افکارى وجود دارد.
پیرمرد نفسزنان ادامه داد: «هیچوقت دیدهاى که کسى کلاغى بفروشد؟! دیدهاى که
کسى کلاغى بخرد؟! آن را در قفس بیندازد تا برایش آواز بخواند؟! نه! ندیدهاى؛ چون
هیچکس کلاغ را دوست ندارد. هیچکس صداى آن را هم دوست ندارد. هیچکس رنگ
سیاه پرهایش را دوست ندارد. هر موقع کلاغها آواز مىخوانند، مردم به آنها بد و بیراه
www.takbook.com
٤۰ کلاغها شوم نیستند
مىگویند و سنگ مىزنند؛ چون از نگاه ما آدمها زشت و بد صدا هستند.»
- خب، شاید دلیلش این باشد که کلاغها شوم هستند، پدربزرگ!
پیرمرد با دلخورى و عصبانیتى که تاکنون نورمن از او ندیده بود، فریاد کشید: «چه
کسى گفته که کلاغها شوم هستند؟! هان؟! ً اصلا مىفهمى چه مىگویى؟! مگر خداوند
چیز شوم هم خلق مىکند؟! این طرز تفکر شوم است، نه این حیوان بیچاره که خودش هم
خبر ندارد ما آن را شوم مىپنداریم. شومى و نحسى ساختۀ مغز ما انسانهاست و در دنیاى
واقعى وجود ندارد. هرچه خداوند خلق کرده، با هدف و منظورى بوده است.»
- باشد پدربزرگ. من را ببخش. منظورى نداشتم.
مدتى راه رفتند و دوباره آرام شدند. نورمن با احتیاط گفت: «پس مشخص است که شما
خیلى کلاغها را دوست دارید!»
- از نظر من کلاغ و طاووس یکى است. زشتى و زیبایى یکى است. تفاوتها در
نگرشهاست که چیزى را زشت و چیزى را زیبا جلوه مىدهد. من هر دو را به یک اندازه
دوست دارم، اما حالا که همه ترجیح مىدهند با پرندگان زیبا خوش باشند، انتخاب من
کلاغهاى تنهاست؛ کلاغهایى که همه آنها را طرد کردهاند!
عبارت «طرد کردهاند» همچون خنجرى بر قلب نورمن فرود آمد. دیگر نمىفهمید به
کجا مىرود و چه مىکند. تمام مغزش پر شد از عذاب وجدان. نورمن خیلى آهسته قدم
برمىداشت، طورىکه پیرمرد راحت پابهپاى او مىرفت. کمى گذشت. نورمن گفت:
«پدربزرگ!»
- جانم؟!
- چرا فکر مىکنى اگر براى کلاغها غذا نبرى، آنها از گرسنگى مىمیرند؟!
- من اینطور فکر نمىکنم! غذابردن من براى کلاغها ً لزوما براى محافظت از جان
آنها نیست. اگر من برایشان غذا نبرم، آنها از جاى دیگرى غذا پیدا مىکنند و مىخورند
و زنده مىمانند. میلیونها سال است که کلاغها بدون من زنده بودهاند و میلیونها سال
دیگر هم بدون من زنده خواهند ماند.
نورمن متعجبانه به پیرمرد نگریست و گفت: «نمىفهمم ! پس چرا هر روز براى کلاغها
غذا مىبرى؟!»
- مگر هرکسى که براى کسى کارى مىکند، براى این است که جان او را نجات
www.takbook.com
على خاکزادى ٤۱
بدهد؟ ً اصلا صبر کنم ببینم ! مگر هر کارى باید خیلى مهم باشد تا آن را انجام بدهیم؟ !
پیرمرد صبر کرد تا نورمن به حرف او خوب فکر کند! سپس صحبتش را ادامه داد.
- براى کمک به دیگران نیاز نیست که ً حتما جان آنها را نجات بدهى. همین که حال
آنها را کمى خوب کنى کافى است. محبت یعنى همین؛ اینکه بخشى از نیاز دیگران
را برطرف کنى. من از اینکه کلاغها هر روز صبح چشمانتظارم هستند و براى وعدة
غذایى صبحانهشان روى من حساب مىکنند، لذت مىبرم. از اینکه کلاغها مطمئن هستند
پیرمردى هست که برایشان صبحها غذا بیاورد، خوشحالم. وقتى که من را مىبینند به وجد
مىآیند. وقتى که دورم حلقه مىزنند و براى خوردن نانریزهها به نایلون من حمله مىکنند
و آن را با نوكهایشان سوراخ مىکنند، روح زندگى در وجودم به جریان مىافتد. از اینکه
نفس مىکشم، از اینکه راه مىروم، از اینکه در این دنیا حضور دارم، لذت مىبرم.
حرفهاى پیرمرد، نورمن را با خود به ناکجاهاى دور برد. عرق شرم بر چهرهاش
نشست. او از طرز نگاه خودش به زندگى خجالت کشید. با سردرگمى پرسید: «چند وقت
است که این کار را مىکنى پدربزرگ؟»
- سالهاست که هر روز صبح این کار را مىکنم؛ حتى خیلى قبلتر از اینکه تو را
بشناسم. ً تقریبا تمام دوران بازنشستگىام.
- چرا به این فکر افتادى؟ ً اصلا چه شد که این کار را شروع کردى؟
- همهچیز از زمانى شروع شد که دیگر از زندگى خسته شده بودم؛ از همان روزى که
همسر معلولم دیگر دوام نیاورد و بعد از اینکه سالها که از او مراقبت کردم، ُمرد و من
را تنها گذاشت. آن روز در همین پارك نشسته بودم. نمىدانستم چهکار کنم. دیگر به
هیچ دردى نمىخوردم. زندگى برایم بىمعنى شده بود. هیچچیزى نمىتوانست در من شور
زندگى ایجاد کند. آن روز تکهریزههاى نانى در جیبم بود. یک کلاغ در کنارم نشست.
ریزههاى نان را از جیبم بیرون آوردم و برایش ریختم. کلاغ با اشتیاق آنها را خورد. چند
کلاغ دیگر هم آمدند. آنها هم غذا مىخواستند، اما من نداشتم. فرداى آن روز با همین
نایلون سفید که مىبینى، برایشان نان آوردم. از آن روز به بعد، هر روز این کار را انجام
مىدهم. آن روز فهمیدم که هنوز هم مىتوانم مفید باشم.
پیرمرد ایستاد. به عصایش تکیه داد. با چهرهاى متبسم و نگاهى عمیق، به چشمان نورمن
خیره شد. سرماى هوا پوست صورتش را سرخ کرده بود و بخار از بینى و دهانش بیرون
www.takbook.com
٤۲ کلاغها شوم نیستند
مىزد. او گفت: «نورمن! من مىخواهم تا روزى که مفید هستم در دنیا حضور داشته باشم.»
اشک در چشم نورمن حلقه زد. با بغض گفت: «ببینم! در طول این سالها ً اصلا خسته
نشدى؟! از کلاغها بیزار نشدى؟ ! از آنها بدت نیامد؟ ! از اینکه مردم کلاغها را شوم
مىپندارند و به دیدة نفرت به آنها را نگاه مىکنند، حالت بد نشد؟ ! هیچوقت دلت
نخواست که آنها را ترك کنى؟ !»
- نه. هیچوقت. هیچوقت خسته نشدم. با کلاغهایى که مىشناسم و رابطهاى که با آنها
ایجاد کردهام و عشقى که به تکتک آنها دارم، خستگى برایم معنى ندارد.
نورمن با تعجب گفت: «کلاغها را مىشناسى؟! یعنى چه که آنها را مىشناسى؟!»
- کلاغها هم مثل همۀ حیوانات دیگر، دنیاى خیلى بزرگى دارند؛ دنیایى که ما انسانهاى
پرادعا آن را نمىبینیم و خیلى ساده از کنارش رد مىشویم. کلاغها باهوشترین پرندگان
در طبیعت هستند. آنها به هم محبت و همدلى نشان مىدهند. کلاغهایى را که در اثر
دعوا مجروح شدهاند، آرام مىکنند. حتى مىتوانند به کلاغهاى مصدوم پناه بدهند و از
آنها پرستارى کنند تا بیمارىشان خوب شود. کلاغها قانونمدار هستند. اگر یکى از آنها
خلافى کند، دادگاه تشکیل مىدهند. کلاغها دستهجمعى زندگى مىکنند وبه جفت خودشان
وفادارند. گویش و زبان کلاغها خیلى تنوع دارد. آنها به صدها صداى مختلف باهم ارتباط
برقرار مىکنند؛ تا جایى کهبهراحتى باهم حرف مىزنند واتفاقات را بههم گزارش مىدهند.
یک چیز دیگر! مىدانستى کلاغها حافظۀ خیلى خوبى دارند و چهرة کسى را کهبهآنها غذا
مىدهد، مىشناسند؟!
- نه نمىدانستم.
- مىدانستى که آنها اگر از دست کسى ناراحت شوند، کینه به دل مىگیرند؟
- کینه به دل مىگیرند؟! نه. نمىدانستم!
- پس بگذار برایت موضوعى را تعریف کنم. کلاغها ممکن است از کسى کینه به دل
بگیرند. پنج سال طول مىکشد تا کینه از دل آنها پاك شود. یک روز که براى کلاغها
غذا مىریختم و همۀ آنها در اطرافم جمع شده بودند، ناآگاهانه پایم را روى پاى یکى
از آنها گذاشتم. پاى حیوان بیچاره شکست. مدتها با یک پا و با عذاب راه مىرفت تا
اینکه پایش جوش خورد. البته کج جوش خورد و هنوز هم هنگام راهرفتن مىلنگد.
- خب، بعد چه شد؟
www.takbook.com
على خاکزادى ٤۳
- او از من کینه به دل گرفته است و هیچوقت غذاهایى را که من مىریزم، نمىخورد.
حداقل جلوى من که این کار را نمىکند. بارها تلاش من براى آشتى با او جواب نداده
است. او حتى سعى کرد در ابتدا میانۀ من را با چند کلاغ دیگر بههم بزند. از آنها هم
خواسته بود که مثل خودش به من بىمحلى کنند. حدود ده کلاغ را با من بد کرد. آنها هم
به من بىاعتنا شده بودند، اما کمى بعد، سایر کلاغها آن موضوع را فراموش کردند، ولى
کلاغ لنگ همچنان از من بدش مىآید و با من دشمن است. خیلى دوست دارم روزى من
را ببخشد. باید بداند که من از عمد پاى او را له نکردم.
- عجب! نمىدانستم که کلاغها اینطور پیچیده هستند. همیشه آنها را موجوداتى
ساده مىدیدم.
- بله. آنها پیچیده هستند. کلاغها هم مثل ما انسانها خصوصیات اخلاقى متفاوتى
دارند. بعضىهایشان بدجنس هستند و بعضىهایشان مهربانند. بعضىهایشان تنبل هستند و
بعضىهایشان بازیگوش. بعضى قلدر هستند و کلاغهاى دیگر را مىزنند و عدهاى از آنها
مظلوماند و از نزاع با دیگر کلاغها اجتناب مىکنند. من همۀ آنها را مىشناسم. برایشان
اسم انتخاب کردهام. اخلاق تکتکشان دستم آمده است. آنها هم من را خوب مىشناسند.
حتى وقتى مریض مىشوم و بىحالم، مىفهمند و در اطرافم مىچرخند و ابراز محبت
مىکنند. من هم آنها را دوست دارم. وقتى یکى از آنها کم مىشود، بهدنبالش مىگردم.
چند روز منتظر مىشوم و وقتى دیگر از آمدنش مأیوس مىشوم، مىفهمم که ً احتمالا
یک جایى و به یک دلیلى جانش را از دست داده است. بله؛ کلاغها را ساده نبین. آنها
موجودات بسیار بااحساس و بامحبتى هستند. حتى براى مردههایشان سوگوارى مىکنند!
- سوگوارى مىکنند؟!
- بله. هر وقت یکى از اعضاى خانوادهشان بمیرد، همه در اطراف او جمع مىشوند. وقتى
مىبینى کلاغها در بالاى درختى تجمع کردهاند و به یک سبک خاصى غارغار مىکنند،
در واقع دارند عزادارى مىکنند. میزان فاصلۀ کلاغها به کلاغ مرده نشان از میزان علاقه
و رابطۀ آنها باهم دارد. کلاغهاى دور دوستانش هستند و کلاغهاى نزدیک وابستگانش
که در مراسم سوگوارى شرکت کردهاند. بله؛ دنیاى کلاغها خیلى بزرگ است و ما آدمها
فقط غرق در دنیاى خودمان هستیم و جز خودمان هیچکس را نمىبینم.
به نزدیکى پارك رسیدند. نورمن که تلاش مىکرد پیرمرد را براى نرفتن به پارك
www.takbook.com
٤٤ کلاغها شوم نیستند
متقاعد کند، اکنون خودش متقاعد شده بود که نگاهى نو به زندگى بیندازد. حرفهاى
پیرمرد، نورمن را از خواب بیدار کرد. اینکه نورمن و همسایهها پیرمرد را دیوانه
مىپنداشتند، از روى جهل و نادانى بوده است. تمام شبههها از پیش چشم نورمن کنار
رفت. پیرمرد از روى ناآگاهى به کلاغها کمک نمىکرد، بلکه از روى عشق این کار را
مىکرد. بهخوبى واقف بود که او به کلاغها زندگى نبخشیده، بلکه این کلاغها هستند که
به او زندگى بخشیدهاند.
نورمن از رفتارهاى گذشتۀ خودش احساس شرمندگى شدیدى کرد. از خود پرسید
که چرا چندین سال مدام به جولیا فشار آورده تا باربارا را به مرکز نگهدارى کودکان
داراى اتیسم بسپارند؟ آیا باربارا را دوست ندارد؟! ته دلش را دست کشید تا ببیند که
آیا او را دوست دارد یا نه؟! چه سؤال احمقانهاى! او حاضر بود میخى به پایش برود،
اما خارى به دست دخترش نرود. صداقت و پاکى معصومانهاى که در چهرة باربارا بود،
از خالصترین و زلالترین آبهاى جهان هم زلالتر بود. ً اصلا به همین دلیل بود که
هر وقت به چهرة او نگاه مىکرد، تمام اعضاى بدنش به لرزه درمىآمد. اما چرا... پس
چرا براى سپردن او به مرکز نگهدارى کودکان طیف اتیسم اصرار مىکرد؟! چون
بزرگکردن یک کودك داراى اتیسم کار مشکلى بود؟! یا اینکه حضور او زندگى
آنها را تحتالشعاع قرار داده بود؟!
نورمن یادش نمىآمد که بعد از تولد باربارا حتى یکبار از ته دل خندیده باشد. به همین
خاطر توصیههاى روانشناس مرکز نگهدارى کودکان در او تأثیر گذاشته بود! روانشناس
مىگفت براى اینکه زندگى شما به حالت اولیه برگردد، شادى در خانهتان جوانه بزند
و روحیهتان بهبود یابد، بهتر است از خدمات این سازمان استفاده کنید. آنها توصیه
مىکردند باربارا در خانه نگهدارى شود، ولى براى کاهش فشارها بر خانواده، پرستار به
خانۀ آنها اعزام کنند. اما نورمن اعتقاد داشت براى باربارا بهتر است که ًکلا در مرکز
نگهدارى شود. او مىگفت این تصمیم براى زندگى باربارا هم بهتر است؛ چون آموزشهاى
بهترى مىبیند. خودشان هم مىتوانند هفتهاى یکبار او را با خود به گردش و خانه ببرند
و دوباره به مرکز تحویل دهند.
اما جولیا زیر بار نرفت. او باربارا را برداشت و با خود به خانۀ پدرش رفت.
نورمن جواب مشخصى براى احساساتش نداشت. بین یک دوراهى گیر افتاده بود. او هم
www.takbook.com
على خاکزادى ٤٥
از اینکه فرزندش را از خودش جدا کند، عذاب مىکشید، اما دیدن هرروزة او هم برایش
عذابآور بود. زجر مىکشید. غصه مىخورد. در لحظهلحظۀ زندگىاش چون شمع آب
مىشد. در خود فرو مىریخت و بروز نمىداد. نمىتوانست نگاههاى سنگین مردم به او را
تحمل کند. نمىتوانست شاهد درد و رنج فرزندش باشد. تکتک ثانیههاى زندگى آنها با
رنجى بىپایان در هم آمیخته شده بود.
جولیا تصور مىکرد که نورمن احساس مسئولیت ندارد. گمان مىکرد که باربارا را
دوست ندارد؛ اما نمىدانست که چه شبها به یاد مصیبتى که بر سرش آمده، پنهانى اشک
ریخته است. او باربارا را دوست داشت و شاید از شدت عشقش مىخواست از او دور بماند.
به افکار چند لحظه قبل خودش خندید! او خواسته بود پیرمرد را قانع کند که از عمل
احمقانۀ غذابردن براى کلاغها دست بردارد و حالا مشتاق بود زودتر او را به پارك برساند
تا باز هم با کلاغها خلوت کند. حتى دوست داشت اندکى بنشیند و رفتار او با کلاغها را
زیر نظر بگیرد.
در دلش نورى از امید و محبت جوانه زد. احساس سبکى مىکرد. آنقدر سبک که
مىتوانست پرواز کند. مسیر درست زندگىاش را یافته بود. او دیگر مىدانست که چه باید
بکند. وقت آن بود که باربارا را که به او نیاز داشت، پدرانه در آغوش بگیرد و تا آخر
عمر چتر حمایتش را از سر او برندارد. دیگر براى او هیچکس و هیچچیز مهم نبود و فقط
به بودن با باربارا فکر مىکرد.
ِ بزرگ آن گذشتند. پیرمرد از راههاى همیشگى به
آن دو به پارك رسیدند و از در
محل تجمع کلاغها رفت. نورمن با فاصلۀ چند قدم پشتسر او حرکت مىکرد. او بیشتر از
پیرمرد، ِ نگران نیامدن کلاغها بود. دوست نداشت پیرمرد دلشکسته شود، اما متأسفانه تمام
نگرانى او به واقعیت تبدیل شد. در طول راه از صحبت در این باره و ایجاد حدس و گمان
خوددارى کرد، اما بالاخره ً مستقیما با آن ترس روبهرو شد. هیچکس در پارك نبود؛ نه
هیچ آدمى و نه هیچ پرندهاى. نور چراغهاى خورشیدى کمتوان شده بود و دایرة محدودى
را روشن مىکرد. پیرمرد به انتهاى یک راه رسید و از آن برگشت. بهسمت دیگر رفت
و از آن هم برگشت. در اطراف چمنها و درختها چرخى زد. هرازگاهى به عصایش
تکیه مىکرد و از پشت عینک ضخیمش بهدنبال کلاغها مىگشت، اما هیچ کلاغى دیده
نمىشد. نورمن تلاشهاى پیرمرد را صبورانه زیر نظر داشت و همچنان با فاصله از او گام
www.takbook.com
٤٦ کلاغها شوم نیستند
برمىداشت. بالاخره پیرمرد از گشتن ناامید شد و در گوشهاى متوقف ماند. او با صداى
گرفته پرسید: «ساعت چند است؟!»
8:30 -
- کلاغها نیامدهاند. هر روز در همین ساعت به اینجا مىآمدند.
- متأسفم پدربزرگ! کلاغها ساعت ندارند که طبق ساعت عمل کنند. آنها کارهایشان
را بر مبناى طلوع و غروب خورشید تنظیم مىکنند؛ بنابراین باید به کلاغها حق داد. چون
خورشید طلوع نکرده است، آنها نمىدانستند چه باید بکنند. یا شاید هم هنوز در خواب
هستند و منتظرند که صبح بشود!
- حدس مىزدم که نیایند.
- حدس مىزدید؟!
- بله. ً تقریبا مطمئن بودم که نمىآیند.
- اگر مطمئن بودى پس چرا اینقدر براى آمدن جدیت به خرج دادى؟
- چون نمىخواستم یک درصد هم کوتاهى از جانب من باشد. نمىخواستم هیچ کلاغى
را ناامید بگذارم. من به وظیفۀ خودم عمل کردم. از این بابت خوشحالم.
پیرمرد با صدایى گرفته، درحالىکه روى نیمکتى مىنشست، گفت: «بهنظرت کلاغها
دیگر به من نیازى ندارند؟! حتى به اندازة وعدة غذایى صبحانهشان؟»
نورمن به دست و پا افتاد. از حالت افسردة پیرمرد متأثر شد. دوست نداشت او را در
این شرایط ببیند. همیشه دیدن رنج دیگران رنجش مىداد. سعى کرد چیزى بگوید که
آرامش کند.
- نه. ً لزوما این معنى را نمىدهد پدربزرگ. نیامدن آنها مىتواند هزاران دلیل موجه
دیگرى داشته باشد. هوا تاریک است. به آسمان نگاه کن. شاید آنها نمىتوانند در شب
پرواز کنند.
پیرمرد دستهایش را در جیبش فرو برد و براى درامانماندن از سرما مچاله شد. به
اطراف نگاه مىکرد تا شاید کلاغى را پیدا کند. هنوز امیدش را بهطور کامل از دست نداده
بود. مدتى به سکوت گذشت.
- قصد دارى چه کار کنى پدربزرگ؟
- همینجا منتظر مىمانم پسرم. از تو ممنونم. برو به کارت برس. امروز لطف بزرگى
www.takbook.com
على خاکزادى ٤۷
در حق من کردى.
نورمن مقابل پیرمرد ایستاد. از اینکه او را ترك مىکرد، ناراحت بود. افسوس خورد
که چرا تا این زمان به روح بزرگ پنهانشده در پشت عینکهاى ضخیم او پى نبرده بود.
دیگر او را یافته بود. او مىتوانست معلم و مشوق خوبى برایش باشد. تصمیم گرفت او را
هم با خود به شرق ببرد و در کنار باربارا و جولیا یک خانوادة بزرگ تشکیل بدهند. با
نگرانى و دودلى گفت: «پس مشکلى ندارى که در اینجا تنها بمانى پدربزرگ؟ من به
شرکت مىروم و سعى مىکنم زود برگردم. آنوقت باهم به خانه خواهیم رفت.»
- برو پسرم. من همینجا هستم.
نورمن چند قدم عقبعقب رفت. به پیرمرد نگاه کرد که نایلون سفید را بین پاهاش
گرفته و سرش را روى دستۀ عصایش گذاشته بود. دلش نمىآمد او را در آن پارك بزرگ
و سرد تنها بگذارد، اما باید مىرفت. عزمش جدى بود و حالا جدىتر شده بود. با سرعت
دوید و از وسط چمنها گذشت تا از دیوارة کوتاه پارك بیرون بپرد. نمىخواست وقتش
ِ بزرگ پارك هدر بدهد. کمى راه رفت تا به بلوار رسید. خیلى سریع
را براى گذر از در
در راهى قرار گرفت که بهسمت شرکت مىرفت. حدود ده دقیقه تا آنجا راه بود که
سعى کرد با گامهاى بلند، مسیر را کوتاه کند. اوضاع شهر حسابى بههمریخته بود. مردم
مضطرب بودند. همچنان صداى بوق ممتد ماشینها بر هر صدایى غلبه داشت. آدمهایى را
مىدید که پریشاناحوال بهسویى مىروند، اما شاید او تنها کسى بود که در آن موقع به
سر کارش مىرفت.
نورمن به مقابل آژانس مسافرتى اسمیتز رسید. حروف قرمزرنگ تابلوى نئون اسمیتز
به ترتیب از ابتدا تا انتها جداجدا روشن مىشد و فضاى تاریک مقابل شرکت را به رنگ
ِ بزرگ شیشهسکوریت ورودى آژانس بسته بود. صندلىهاى پرسنل
خون درمىآورد. در
فروش بلیت و تور خالى بود. همیشه در چنین ساعاتى، همهمۀ صداى اپراتورها که به
تلفنها جواب مىدادند، آدم را دیوانه مىکرد. تلفن از تلفن کنده نمىشد و چندین مشترى
در پشت خط، در انتظار پاسخگویى مجبور بودند به آهنگهاى موزیکهاى بىصدا گوش
کنند. صداى خندة رانندگان و توریستها و کارمندان در هم گره مىخورد. در گوشهاى
از دفتر چند نفر با موبایل حرف مىزدند. در قسمتى دیگر یک مشترى ناراضى صدایش
را بالا برده بود و آقاى اسمیتز سعى داشت او را آرام کند. روى آن مبلهاى راحتى که
www.takbook.com
٤۸ کلاغها شوم نیستند
در وسط سالن، کنار هم چیده شده بود، یکى از مسافران چند گوش مفت پیدا کرده بود و
خاطرات تور هفتۀ پیش را برایشان تعریف مىکرد. دو نفر بیرون و در محوطۀ باز مشغول
سیگارکشیدن بودند. هرکسى به کارى مشغول بود و گذر زمان احساس نمىشد. در آنجا،
هر روز، در آن ساعت، روح زندگى جریان داشت، اما حالا انگار لاشهاى بود که سالها
از مرگش مىگذشت.
کلید بخش رانندگان را به در انداخت و وارد آژانس شد. سکوتى خوفناك ساختمان
ادارى را در بر گرفته بود. فقط چند ساعت حضورنداشتن انسانها حس مرگ را در کالبد
آن ساختمان رسوخ داده بود.
در همین افکار بود که ناگهان صداى زنگ یکى از خطوط تلفن مربوط به آگهىهاى
فروش، او را از وادى هپروت بیرون آورد. ذوقزده و خوشحال از اینکه شرکت هنوز
فعال است و کسى پیدا مىشود که به آنجا زنگ بزند، از درگاه بخش رانندگان عبور
کرد و خودش را به قسمت ادارى رساند و گوشى تلفن را برداشت. صداى هراسان یک
زن را شنید.
-آژانس مسافرتى اسمیتز؟! درست گرفتهام؟!
- بله خانم. اینجا آژانس اسمیتز است.
- خدا را شکر. داشتم ناامید مىشدم. چه خوب که شرکت شما باز است.
زن مضطرب مجال نداد تا نورمن چیزى بگوید. فورا گفت: «سه تا بلیت مىخواهم براى
همین امروز. به فلوریدا. هر ساعتى که شد، فرقى نمىکند.»
- اوهوم. بلیت مىخواهید؟!
- بله. خیلى فورى ً لطفا.
- متأسفانه باید بگویم پرسنل فروش، امروز مرخصى هستند خانم.
- تو را به خدا کارى کنید. خودتان بلیت صادر کنید. بلیت قطار هم شد، اشکالى ندارد.
فقط بهسمت نیمۀ روز آمریکا باشد. هر شهرى هم بود، فرقى نمىکند. فلوریدا، مریلند،
ویرجینیا. براى هر شهرى در شرق آمریکا باشد، خوب است. ما باید برویم. عجله داریم.
خیابانها مسدود است. نمىتوانیم با ماشین برویم، وگرنه مىرفتیم.
- ولى متأسفانه کارى از دست من برنمىآید. پرسنل فروش نیستند خانم.
- اگر مشکل پول است، من حاضرم دهبرابر بپردازم. ً اصلا هرچه شما بگویید مىپردازم.
www.takbook.com
على خاکزادى ٤۹
هرچقدر بخواهید پرداخت مىکنم.
- مشکل پول نیست خانم. من راننده هستم. هیچکس نیست که به شما بلیت بفروشد.
شما بهتر است به فرودگاه یا راهآهن بروید.
نورمن هنوز حرفهایش را به پایان نرسانده بود که صداى بوق قطع ارتباط را شنید. زن
وحشتزده تلفن را قطع کرده بود. نورمن نفهمید چهاتفاقى افتاد کهآن زن بدون مقدمهتلفن
را قطع کرد، اما احساس خطر تمام وجودش را در بر گرفت. همه داشتند فرار مىکردند و
او هنوز در شهر پرسه مىزد. او هم باید هرچه زودتر از منطقۀ تاریک و سرد مىگریخت.
در همین افکار بود و هنوز گوشى را نگذاشته بود که صداى زنگ دیگرى را شنید. دستش
را ناخودآگاه جلو برد تا گوشى را بردارد، اما منصرف شد. او دیگر جرئت نکرد که تلفنها
را پاسخ دهد.
در جاى خالى منشى شرکت، خانم کلارا، نشست. کلارا هیچوقت اجازه نمىداد که
یک تماس تلفنى به زنگ دوم برسد. خیلى سریع گوشى را برمىداشت و مىگفت:
«آژانس گردشگرى اسمیتز، بفرمایید.» هنوز مخاطبان پشت خط (پرسنل و کارمندان
شرکت) یک کلمه حرف نزده بودند که آنها را از روى صدایشان مىشناخت و نامشان
را بر زبان مىآورد. از این بابت مورد تحسین همه، بهویژه آقاى اسمیتز بود. اما حالا
میز کارش خالى بود.
نورمن باور نمىکرد که اینهمه بلا فقط بهخاطر نچرخیدن کرة زمین به دور خودش
رخ داده باشد.
نورمن تصمیم گرفت با آقاى اسمیتز صحبت کند؛ بنابراین با تلفن همراه خود شمارهاش
را گرفت، اما او رد تماس داد. یکبار دیگر با کمى تأخیر شماره را گرفت، اما باز هم
رد تماس داد. نورمن کوتاه نیامد؛ چون باید با او صحبت مىکرد. باید به او مىگفت که
امروز به شرکت آمده است. کمى فکر کرد. تصمیم گرفت شانس خود را با تماس از
خطوط ثابت شرکت امتحان کند. از همان پشت میز کلارا براى سومینبار شمارة آقاى
اسمیتز را گرفت. با کمال تعجب خیلى سریع ارتباط برقرار شد. ً معمولا اسمیتز خط موبایل
کسى را جواب نمىداد، اما حالا که از تلفن ادارى شرکت با او تماس گرفته شده بود،
قضیه فرق مىکرد. او کنجکاو شده بود تا بداند که چه کسى در شرکت حضور دارد.
سراسیمه پاسخ داد.
www.takbook.com
٥۰ کلاغها شوم نیستند
- بله. بفرمایید. شما؟!
- سلام آقاى اسمیتز. من هستم؛ نورمن!
- نورمن؟ ! تو در آنجا چهکار مىکنى؟!
- آمدهام سر کارم آقاى اسمیتز!
- امروز؟ ! توى این شرایط؟ !
- بله. مگر شما نگفتید که در هر شرایطى باید سر کارم حاضر باشم؟!
- ً حتما سرت به سنگ خورده است، نورمن ! مثل اینکه خبر ندارى زمین دیگر
نمىچرخد!
- مگر مىشود که ندانم آقاى اسمیتز؟! من هم روى همین زمین لعنتى که از چرخیدن
متوقف شده، ایستادهام !
- فهمیدم! بسیار خب ! اگر مىخواستى به من ثابت کنى که احساس مسئولیت دارى،
باشد. من متوجه شدم و حرفى را که چند روز پیش زدم، ً رسما پس مىگیرم، اما... .
- اما چه آقاى اسمیتز؟!
انگار براى آقاى اسمیتز اداکردن لغات و کلماتى که بعد از اما مىخواست مطرح کند،
از خوردن زهر سختتر بود. صداى او ناراحت بهنظر مىرسید.
- اما براى این کار یک مقدار دیر شده است، نورمن.
- چرا دیر شده است آقاى اسمیتز؟!
آقاى اسمیتز با احساس ناراحتى شدید و مثل کسى که خبر مرگ عزیزى را اطلاع
مىدهد، گفت: «چون باید شرکت را تعطیل کنم.»
نورمن از شنیدن این جمله سخت برآشفت وبا صدایى بغضآلود گفت: «یعنى مىخواهید
شرکتى را که سالها برایش زحمت کشیدهایم، تعطیل کنید، آقاى اسمیتز؟!»
- مجبورم. با کمال تأسف باید گفت اگر زمین به دور خودش نچرخد، کسى هم
براى تفریح به دور زمین نمىچرخد؛ بنابراین کسى به خدمات آژانس ما نیاز نخواهد
داشت. متوجه شدى؟!
- اما نباید شرکت تعطیل شود، آقاى اسمیتز. کلى کارمند بیکار مىشوند. پس ما باید
چهکار کنیم؟
- من بیشتر از هرکس دیگرى از این موضوع ناراحتم نورمن. اگر زمین نچرخد، کار و
www.takbook.com
على خاکزادى ٥۱
زندگى ما هم نخواهد چرخید. ً واقعا متأسفم که این را مىگویم. اگر شرکتى نباشد، رانندهاى
هم نیاز نخواهد بود.
نورمن ِ بغض در گلویش را فرو داد و گفت: «بله. متوجه هستم آقاى اسمیتز.»
آقاى اسمیتز که سالها نورمن را مىشناخت، تا همین اواخر که او پدر شده بود، از
نحوة کارکردنش راضى بود، اما مدتى بود که دیگر آن رانندة وظیفهشناس و متعهد قدیم
نبود. از وقتى پدر شده بود، به جاى اینکه احساس مسئولیتش افزایش یابد، کمتر شده بود
و مثل قدیم در سفرهاى درونشهرى و برونشهرى با توریستها خوش و بش نمىکرد.
توریستها او را آدمى اخمو، بدعنق و همیشه خسته توصیف مىکردند.
اسمیتز چند بار به او تذکر داده بود، ولى فایدهاى نداشت تا اینکه چند روز پیش
ً رسما او را تهدید به اخراج کرد. حالا که مىدید تهدیدش کارگر افتاده و او در این روز
خاص هم به شرکت رفته است، از این کارش شرمنده شد. او خواست به نوعى مشکل
شرکت را به تمام کشور تعمیم دهد تا نورمن گمان نکند که این بحران فقط دامن آنها
را گرفته است.
اسمیتز گفت: «نمىدانم خبر دارى یا نه؛ امروز همۀ پروازها از سمت ایالتهاى روز
بهسمت ایالت ما که شب است، لغو شده. در عوض بلیت پروازها از سمت ایالتهاى
شب به مقصد ایالتهاى روز به قیمتهاى گزافى فروخته شده است. همه دارند از سمت
ایالتهایى که شب است، بهسمت ایالتهایى که روز است مىروند. نهتنها در آمریکا،
بلکه در همهجاى دنیا همینطور است. متأسفانه شرکت اسمیتز هم به پایان عمر خودش
رسیده است.»
- ولى آقاى اسمیتز. ممکن است زمین دوباره بچرخد. بالاخره همیشه که اینطور
نمىماند.
- خودت را امیدوار نکن نورمن. من خبرهاى موثقى دارم که زمین دیگر نخواهد
چرخید.
نورمن بهسختى جلوى شکستهشدن بغضش را گرفت. خوشحال بود که این صحبتها
بهصورت تلفنى است و مجبور نیست با آن وضع روحى بد که نتیجۀ سالها تحمل
انواع فشارهاى روحى و روانى است و حالا با این مشکل زمین به اوج خود رسیده، در
مقابل آقاى اسمیتز حرف بزند. خودش را کنترل کرد و گفت: «باشد آقاى اسمیتز. من
www.takbook.com
٥۲ کلاغها شوم نیستند
مىروم، ولى اجازه مىخواهم قبل از رفتن، مطلبى را بهعنوان آخرین گفتوگویى که
باهم داریم، به شما بگویم.»
- باشد نورمن. زودتر بگو، چون من الان فرودگاه هستم و کارت پرواز گرفتهام. با
خانوادهام به ویرجینیا مىروم.
- آقاى اسمیتز، شما هیچوقت دلیل تأخیرهاى من را نپرسیدید. البته ممکن است بگویید
مسائل شخصى هرکسى به خودش مربوط است، اما من دوست دارم به شما بگویم. واقعیت
این است که همه در شرکت مىدانند که من پدر شدهام، اما هیچکس نمىداند که دختر
من دارى اختلال اتیسم شدید است.
- خیلى متأسفم نورمن! من هم نمىدانستم.
- بله؛ من خودم به کسى نگفتهام، آقاى اسمیتز. دخترم هر روز صبح و البته همیشه
براى من و همسرم مشکلاتى بهوجود مىآورد که... مشکلاتى که... بماند. نمىتوانم
بگویم. نمىخواهم حالتان را بد کنم. دخترم هر روز مشکلاتى براى ما بهوجود مىآورد
که وقت من را مىگرفت. دلیل تأخیرهاى من این بود، وگرنه من آدم مسئولیتنشناسى
نیستم، آقاى اسمیتز.
- خیلى متأسفم نورمن. باید قصور من را ببخشى. کاش مشکلت را با همۀ ما در میان
مىگذاشتى. نباید چنین چیزى را از همکارانت مخفى مىکردى. آنوقت ما مىتوانستیم تو
را درك کنیم و شاید هم به تو کمک مىکردیم. حالا متوجه دلیل اینهمه تغییر رفتار تو
در محیط کار شدم. امیدوارم هر کجا باشى، حال تو و دخترت خوب باشد! نورمن!
سپس مکث کوتاهى کرد و گفت: «ببین نورمن، زمین توپ فوتبال نیست که هرگاه از
حرکت بازایستاد، با یک شوت به چرخش دربیاید. به تو خیلى دوستانه و صادقانه توصیه
مىکنم که زودتر دست خانوادهات را بگیرى و به یکى از ایالتهایى که روز است بروى.
خدانگهدار نورمن!»
- خدانگهدار آقاى اسمیتز.
- آه! یکچیز دیگر نورمن!
- بله آقاى اسمیتز؟
- تو امروز به همه ثابت کردى که آدم مسئولیتپذیرى هستى، چون تنها کسى هستى
که سر کارت حاضر شدهاى.
www.takbook.com
على خاکزادى ٥۳
- متشکرم آقاى اسمیتز!
آقاى اسمیتز تلفن را قطع کرد، ولى گوشى تلفن براى مدتى طولانى همچنان در دست
نورمن باقى ماند. چند قطرة اشک مژههاى او را خیس کرد. حالش منقلب بود. شرکت
مرده بود و براى او مثل این بود که پدرش مرده است و بر جسد او اشک مىریزد. او به
هواى تاریک بیرون و نور قرمزرنگ نئون که چشمک مىزد، خیره شد و مثل مجسمهاى
مسخشده، بىتحرك ماند. تمام خاطرات شانزده سال کار در آژانس مسافرتى اسمیتز مثل
واگنهاى یک قطار از جلوى چشمانش بهسرعت مىگذشت؛ از روزى که براى اولینبار
به آنجا پا گذاشت تا آن لحظه که مىخواست از آنجا براى همیشه برود؛ تمام آدمهایى
که بهواسطۀ حضور در آنجا مىشناخت، با آنها خوشوبش کرده بود، مشاجره کرده بود
یا به پیکنیک رفته بود.
همۀ خاطرات و همۀ ارتباطات و همۀ تعلقات به یکباره دود شده و به هوا رفته و تنها
یک خاکستر سیاه از آنهمه اتفاق بر جاى مانده بود. وقت رفتن بود. او هم باید مىرفت.
یک برگۀ سفید از پرینتر بیرون کشید. خودکارى برداشت و آدرس محلى را که ون
را پارك کرده بود، روى آن نوشت. سوئیچ و مدارك را روى کاغذ گذاشت و از پشت
میز کلارا بیرون آمد. با قدمهایى آهسته و مردد بهسمت کنتور برق رفت و جریان برق
کل شرکت را از قسمت فیوزها قطع کرد. دیگر چراغ الاىدى تلفنها چشمک نمىزد و
منشى گویاى تلفن سانترال زنگ نمىخورد تا کسى را امیدوار کند. ِ نئون روى در هم از
کار افتاد و دیگر نمىتوانست پیادهرو را قرمز کند.
ِ قسمت رانندگان بیرون رفت و آن را پشتسر خود قفل کرد. سپس کلید
نورمن از در
را از زیر در به داخل انداخت. بلند شد و چند قدم عقب رفت و به آژانس خاموش نگاه
کرد. حس و حال عجیبى داشت که قابل وصف نبود. حالا چنان خاموشى و مرگى آژانس
اسمیتز را در بر گفته بود که گویى چنین شرکتى ً اصلا وجود نداشته است. سرى تکان داد
و با نهایت سردرگمى و ناراحتى با گامهاى بلند از آنجا دور شد.
او یک هدف تازه پیدا کرده بود که مىخواست براى آن زنده بماند. مىخواست
سریعتر خودش را به دخترش برساند و او را محکم در آغوش بگیرد. با انگیزه مىدوید.
قدمهایش خیلى محکمتر و باصلابتتر، زمین زیر پایش را لمس مىکرد. وقتى خسته
مىشد، کمى سرعتش را کم مىکرد و بعد از رفع خستگى، دوباره مىدوید. کمى بعد، به
www.takbook.com
٥٤ کلاغها شوم نیستند
پارك رسید و وارد آن شد. شتابان بهسمت آخرین محلى که پیرمرد را دیده بود، رفت.
تصمیمش جدى بود. مىخواست او را هم با خود به نیویورك ببرد. پیرمرد را از دور
همچنان نشسته و منتظر بر نیمکت پارك دید. نور لامپهاى خورشید ِى فضاى سبز پارك
بهعلت طولانىشدن شب، ً تقریبا دیگر توانى براى روشنکردن مسیرهاى پیادهرو نداشت و
بهزحمت شعاع اندکى از اطراف را روشن مىکرد. هوا کمى سرد شده بود. یک مه سبک
همهجا را فرا گرفته بود. پارك به سرزمین اشباح شباهت داشت. هیچ جاندارى در پارك
دیده نمىشد. از کلاغها هم خبرى نبود. نورمن به نزدیک پیرمرد رسید و در مقابلش ایستاد.
او در پالتوى مشکىاش مچاله شده و به خواب رفته بود. یک احساس ترسناك غیرقابل
وصف بهسراغ نورمن آمد. پیرمرد شبیه آدمهاى زنده نبود.
نورمن با ترس و اضطراب گفت: «بیدار شو پدربزرگ. دنبالت آمدهام تا به خانه
برگردیم.»
صدایى نشنید. وحشتزده دستش را از جیبش بیرون آورد و روى شانۀ پیرمرد گذاشت.
- حالت خوب است پدربزرگ؟! خوابى؟! چرا جواب نمىدهى؟!
پیرمرد جوابى نداد. به صورتش نزدیک شد. بخارى از بینى او بیرون نمىزد. دستش را
روى مچ دست او که از گوشۀ پالتو بیرون زده بود گذاشت. بدنش ً کاملا سرد شده بود و
ساعتى از مرگش مىگذشت. او درست در زمانى که دیگر مطمئن شده بود کلاغها به او
نیاز ندارند، مرده بود.
نورمن چند قدم به عقب رفت. وحشت کرد. ترسید. غمگین شد. تازه او را شناخته بود.
ً اصلا دوست نداشت پیرمرد را به این زودى از دست بدهد. هنوز مژههایش از اشکى که
براى مرگ شرکت ریخته بود، بههم چسبیده بود که با اشکى دیگر داغ شد. چه حیف
که او را از دست داد! براى آخرینبار به قیافۀ دوستداشتنى او نگاه کرد. ً واقعا که چهرة
دلنشینى داشت. نورمن قدرش را ندانسته بود. اینهمه مدت در کنار او زندگى کرده بود و
روح بزرگش را کشف نکرده بود. سخنان پیرمرد در آخرین ساعات عمرش، نگاه او را به
زندگى عوض کرد. در همان یک روز بهاندازة کل سالهایى که پیرمرد را مىشناخت، به
او احساس تعلقخاطر پیدا کرده بود.
نورمن نمىخواست جسد پیرمرد را بدون خاكسپارىاى که در شأن او باشد، رها کند.
از طرفى مىدانست در آن شرایط بحرانى کارى از دست شهردارى برنمىآید. با خود
www.takbook.com
على خاکزادى ٥٥
اندیشید که ً قطعا ماشین حمل اجساد نمىتواند در گره کور خیابان حرکت کند. شاید
پرسنل گورستان عمومى شهر هم سر پستهاى خودشان حاضر نشده باشند؛ بنابراین باید
خودش دست به کار مىشد. چرخى در اطراف پارك زد. خوشبختانه توانست در انبار
مدیریت فضاى سبز یک بیل پیدا کند. بهترین مکان براى دفن پیرمرد، جایى بود که او
به کلاغها غذا مىداد؛ جایى که به انتظار آنها مىنشست. در همان اطراف بهدنبال جاى
مناسب بود که چیزى توجهاش را جلب کرد. مقدار زیادى نانریزه روى چمنها دید.
این نشان مىداد که پیرمرد تا لحظههاى آخر عمرش همچنان امیدوار بوده است. دوباره
چشمانش غرق در اشک شد و در همان حالت شروع به حفر قبر کرد.
خاك زیر چمنها نرم بود و نورمن در کندن قبر با مشکل جدى مواجه نشد. او قبر
ً نسبتا عمیقى حفر کرد. دوست داشت کارش را به بهترین نحو انجام دهد. پیرمرد درست
در جایى که سالها با کلاغها انس گرفته بود، به خاك سپرده شد. نورمن لحظاتى بر
سر مزار پیرمرد ایستاد و به او فکر کرد. به تمام سالهایى که او را دیوانه مىپنداشت
و در طول مسیر خانه تا پارك با او همکلام نمىشد. به امروز که بهاندازة سالها با او
دمخور شده بود. او به همهچیز فکر کرد. یکبار دیگر تمام صحبتهایى را که باهم
کرده بودند، مرور کرد. چند گام به عقب برداشت و آماده شد تا او را در جایى که
دوست داشت، تنها بگذارد.
ناگهان متوجه چیز عجیبى شد که او را در جایش میخکوب کرد. در تاریکى، دیدن
کلاغى سیاه که از بالاى درخت پایین پرید، سخت بود، اما شبح آن را مشاهده کرد. کلاغ
در نزدیکى قبر پیرمرد فرود آمد. مو به تن نورمن سیخ شد و چند قدم دیگر از قبر فاصله
گرفت. کلاغ مىلنگید و به قبر نزدیک مىشد. نورمن صحبتهاى پیرمرد را به یاد آورد
و آن کلاغ را شناخت. او همانى بود که از پیرمرد متنفر بود. چند کلاغ دیگر از پى کلاغ
لنگ بر خاكهایى که از قبر پیرمرد روى چمنها بیرون ریخته بود، نشستند. تعدادى دیگر
از کلاغها با فاصلۀ ً نسبتا کم روى لبههاى نیمکت کنار چمنها فرود آمدند.
نورمن به بالاى درختانى که او را احاطه کرده بود، نگاه کرد. در سیاهى شب متوجه
حضور تعداد زیادى پرندة سیاه روى شاخهها شد. کلاغ لنگ روى قبر پیرمرد راه مىرفت.
چند لحظه به این کار ادامه داد و سرانجام ایستاد و نوکش را تا جایى که مىتوانست باز و
شروع به غارغار کرد. او چندبار این کار را به سبکى خاص انجام داد. سپس صداى غارغار
www.takbook.com
٥٦ کلاغها شوم نیستند
همۀ کلاغهاى روى زمین و درختان اطراف به هوا خاست و همهمهاى مرموز به راه افتاد.
صداى صدها کلاغ، سکوت پارك را شکست. نورمن هرگز چنان صداى اسرارآمیزى
را نشنیده بود. او شاهد یک صحنۀ حزنانگیز عزادارى بود. آهنگ غارغارهاى کلاغها
غمآلود بود. نورمن عقبعقب رفت. آخرین نگاهش را به کلاغها دوخت و سپس آنها
را تنها گذاشت تا براى عضو فوتشدة خانوادة بزرگشان عزادارى کنند.
نورمن از پارك بیرون زد. او سرش را پایین انداخته بود و با حالتى بین دویدن و
راهرفتن از پیادهرو مىگذشت. مواظب بود که به زمین نخورد. خیلى از قسمتهاى مسیر
ً کاملا تاریک بود. صداى بوق ماشینها کمتر شده بود. حالا ً تقریبا بیشتر ماشینها بدون
سرنشین در بلوار رها شده بودند. گهگاه در پیادهرو چشمش به یک یا چند آدم پریشان
مىافتاد که براى مدتى کوتاه بین آنها نگاههایى رد و بدل مىشد. جز تشویش و اضطراب
چیزى نداشتند که بههم تقدیم کنند. همه در فکر نجات جان خود بودند. همه از یخزدن
مىگریختند. به مقابل فروشگاه بزرگ زنجیرهاى رسید. در محلى ایستاد که چند ساعت
پیش، پیرمرد مىخواست مرد قوىهیکل را به پلیس معرفى کند. فکرى به سرش زد. او هم
براى سفر بسیار طولانىاش به آذوقه نیاز داشت. از محل شیشههاى شکسته وارد فروشگاه
بىدروپیکر شد. مقدار زیادى از محتویات قفسهها خالى شده بود. قفسههاى مواد غذایى
از هر قسمت دیگر خالىتر بهنظر مىرسید. او توانست به زحمت چند قوطى کمپوت و
تعدادى از غذاهاى کنسروشدة دیگر پیدا کند. همۀ آنها را روى میز صندوق فروشگاه
چید. ماشینحساب را یافت و جمع اقلامى را که برداشته بود، محاسبه کرد. خوشبختانه
دستگاه کارتخوان فعال بود و توانست پول اقلام را به حساب فروشگاه واریز کند. سپس
مواد غذایى خریدارىشده را در نایلونى بزرگ ریخت و از فروشگاه خارج شد.
به جایى رسید که ون را پارك کرده بود. از دور ماشینش سالم بهنظر مىرسید، اما وقتى
نزدیک شد تا دقیقتر بررسى کند، متوجه شد همۀ شیشههاى ون شکسته است. بهشدت
عصبانى شد. مشخص بود که این خرابکارى کار چه کسى است. ماشین آن رانندة مهاجم
هم مثل همۀ ماشینها پشتسر ون نورمن، خالى رها شده بود. نورمن مواد غذایى را روى
زمین گذاشت و سنگ بزرگى را از روى زمین برداشت. بهسمت ماشین آن راننده رفت
و سنگ را با تمام قدرت بالاى سرش برد تا شیشۀ جلوى آن را خرد کند. همان موقع که
با برخورد سنگ به شیشه، کمتر از یک ثانیه باقى مانده بود، بر احمقانهبودن آن حرکت
www.takbook.com
على خاکزادى ٥۷
واقف شد. دنیا به آخر رسیده بود و او آدم نشده بود! مگر دنیا جاى تلافى است؟ مگر دنیا
خودش بلد نیست تلافى کند که تو مىخواهى تلافى کنى؟! دنیا روى چنان نظم دقیقى
مىچرخد که هیچ عملى را، چه خوب و چه بد، از خاطرش نمىبرد؛ حتى اگر انسانها آن
را از خاطرشان بزدایند. هرگاه فکر و عمل انسان روى پدیدهاى در کائنات اثر بگذارد و
آن را از نقطهاى به نقطۀ دیگر، از حالتى به حالت دیگر، از شکلى به شکل دیگر تغییر دهد،
جابهجا کند، نگران کند، بگریاند، بخنداند، بپوشاند، بجوشاند و... روزى روزگارى در این
مکان یا مکانى دیگر، در این زمان یا زمانى دیگر، در این حال یا احوالى دیگر، بازخورد
آن عمل به مبدأ صادرکنندهاش بازخواهد گشت.
این جهان کوه است و فعل ما ندا
سوى ما آید نداها را صدا
سنگ را به زمین انداخت. بهسوى آذوقههایش بازگشت و با گامهایى سریعتر، اما
سبکبالانهتر از گذشته، خسته و عرقریزان به آپارتمانش رسید.
کلید را به در انداخت و وارد آپارتمان شد. خانه همان خانه بود، اما با همیشه فرق
مىکرد. خانه همان خانه بود، اما تهى بود از آرامش، از گرما و خیلى از احساسات دیگرى
که انسان در طول شبانهروز به شکل امواجى نامحسوس از خود ساطع مىکند تا در اتمهاى
گچ و سنگ و آجر دیوار رسوخ کند و زندگى را بیافریند. خانه یک ایستگاه اتوبوس
بینراهى بود براى یک توقف کوچک در مسیر طولانى خلقت. او فهمید دیگر به آن خانه
تعلق ندارد. دانست که خانۀ او نه در لسآنجلس است و نه در نیویورك؛ نه در منطقۀ شب
است و در ناحیۀ روز؛ نه در سرماست و نه در گرما. خانۀ او در جایى است که دو قلب با
عشق براى او مىتپد. خانۀ او هر جایى از جهان است که جولیا و باربارا در آنجا هستند.
نگاه گذرایش چون تورى بر اجزاى خانه پهن شد و تمام خاطرات خلقشده در آن مکان
را برچید و در بایگانى سلولهاى مغزش به امانت سپرد. حالا براى خداحافظى بزرگ با هر
آنچه که در آن شهر، در دوران حیاتش بازنشر داده بود، آماده شد.
بدون معطلى چند دست لباس گرم روى هم پوشید، بهطورىکه به یک عروسک
پارچهاى مبدل شد. خوراکىها را با چند قلم مواد غذایى دیگر که از یخچال پیدا کرد، درون
کولهپشتى گذاشت. چراغقوه و چند باترى را بهعلاوة یک فندك و هرچه کبریت که در
خانه داشت، برداشت. همۀ آنها را در جیب جلوى کولهپشتى ریخت. دو پتوى مسافرتى
www.takbook.com
٥۸ کلاغها شوم نیستند
جمعوجور را بالاى کولهپشتى بست. مبلغى اسکناس در کشوى میزش بود که نمىدانست
ِ خانه را بست. آن را
به کارش خواهد آمد یا نه، اما براى احتیاط درون جیبش گذاشت. در
ِ بستۀ آپارتمان؛ جایى که صبح پیرمرد
قفل کرد و از خانه بیرون زد. چند دقیقه مقابل در
ایستاده بود تا او را بیدار کند و جایى که آخرینبار جولیا ایستاده بود تا با او مشاجره کند،
ایستاد. کسى نمىداند چه افکارى در آن لحظه از مخیلهاش گذشت، اما هرچه بود، دربارة
سفر زندگى بود. دربارة مسیرهایى که تا بهحال پیموده و راههایى که در جلوى رویش
است و باید بپیماید. او به حقیقت دانست که زندگى یک سفر است. یک سفر خیلىخیلى
کوتاه. همهچیز را باید همانجا دفن مىکرد. فقط مىتوانست کولهبارش را از خاطرات پر
کند و با خود ببرد.
شتابان خیابانها، محلهها و پیادهروها را پشتسر مىگذاشت. هرچه به خروجى شهر
نزدیکتر و از مرکز آن دورتر مىشد، بر ازدحام جمعیت افزوده مىشد. وضعیت خیابانها
به روز رستاخیز شباهت داشت. روزى که همۀ مردگان از خواب بیدار مىشوند و حیران
و سرگردان نمىدانند قرار است چه بر سرشان بیاید. جمعیت در دستههاى دو یا چندنفره،
تکى و گروهى، دوستانه یا خانوادگى، در کنار هم یا جدا از هم، با سرعت یا با گامهایى
آهسته، درحال حرکت بودند. هیچکس هیچچیزى جز ملزومات سفر به همراه نداشت.
نورمن ً واقعا تا آن لحظه حتى یک ثانیه از عمرش را هم به اهمیت چرخیدن زمین فکر
نکرده بود، اما حالا مىدید که فقط چند ساعت اختلال در چرخش زمین به دور خودش،
روح از تن آن شهر بزرگ بیرون برده است. مسدودبودن راهها و غیبت پرسنل جایگاههاى
تأمین سوخت، پمپ بنزینها را فاقد کارایى کرده بود؛ در نتیجه هیچ خودرویى توان
حرکت نداشت. در تمام خیابانها انبوهى از ماشینها مثل خونى که در رگها لخته شود،
متوقف شده و شریان حیاتى شهر را مسدود کرده بود. شهر مثل قلبى که رگهایش مسدود
شده باشد، سکته کرده بود. لسآنجلس و صدها شهر دیگر به سرنوشت مشابه دچار شده
بودند. هیچ امیدى به احیاى شهرها نبود. هیچ کارى از دست ارتش، پلیس و نیروهاى
امداد برنمىآمد. میلیونها ِ انسان درمانده محتاج کمک بودند و هیچ نیرویى قادر به ارائۀ
خدمت به آنها نبود. نیروهاى خدماترسان هم از آهن نبودند. آنها هم محتاج کمک
بودند. ناجیانى که خود محتاج نجاتند، چگونه مىتوانند اسباب نجات دیگران شوند!
دولت در آستانۀ فروپاشى بود و تمدن بشرى با همۀ عظمتش از هم مىگسیخت.
www.takbook.com
على خاکزادى ٥۹
نورمن خود را به ابتداى اتوبانى رساند که قرار بود مردم را از سرماى منفى 65 درجه
بهسمت گرماى مثبت 65 درجه هدایت کند؛ سفرى از تاریکى به روشنایى. ظاهراً همۀ
انسانها در یک حس فطرى باهم مشترك بودند؛ آنها زندگى در نور را بر ماندن در
تاریکى ترجیح مىدادند.
در ابتداى ورودى اتوبان سروصدایى برپا بود. عدة زیادى در یک محل تجمع کرده
بودند و صداهایى نامفهوم از یک بلندگو پخش مىشد. نورمن نزدیک شد تا دلیل تجمع را
بداند. چند خودروى پلیس و یک ماشین بزرگ قرمزرنگ آتشنشانى در کنار هم مستقر
بودند. یک پروژکتور بزرگ، شعاع محدودى را روشن کرده بود. مردم سر در گریبان با
لباسهاى ضخیمى که روى هم پوشیده بودند، دستدرجیب ایستاده و به آنچه گفته مىشد
گوش مىدادند. صدایى که از بلندگو پخش مىشد، از مردم مىخواست که به خانههاى خود
برگردند. آن صدا مدام هشدار مىداد تا رسیدن به اولین شهر گرم باید چندین روز پیاده
راه بروند و کسى نمىتواند از سرمایى که در طول مسیر انتظارشان را مىکشد، جان سالم
بهدر برد. مىگفت که مردم به خانههاى خود برگردند تا اوضاع شهر آرام شود و دولت
براى حل موضوع چارهاى بیندیشد. مردم فریاد مىزدند که دیگر دولتى در کار نیست.
ما به گفتههاى شما اعتماد نداریم. بحث و جدل بین مردم و تهماندة نیروهاى دولتى بالا
گرفت. هرکسى حرف خودش را مىزد و دیگر صداها به گوشها نمىرسید. صحبتهایى
که از بلندگو پخش مىشد، جز افزایش اضطراب، ارمغانى نداشت و کمتر کسى مسیرى را
که آمده بود، برمىگشت.
نورمن در بین جمعیت قرار گرفت. در کنار او چند نفر درحال صحبت بودند که
ناخودآگاه صحبتهاى آنها را مىشنید.
- دما در کالیفرنیا به منفى 65 درجه خواهد رسید. ماندن در اینجا خودکشى است. تا
قبل از رسیدن سرماى کشنده باید از منطقۀ شب خارج شویم.
- رفتن چه؟ آن خودکشى نیست؟ فکر مىکنى بتوانیم خودمان را به ایالتهاى شرقى
برسانیم؟
دیگرى پرسید: «آیا در سرماى مسیر دوام خواهیم آورد؟»
- نیازى نیست که ً حتما به ایالتهاى شرقى برسیم، همین که به ایالتهاى مرکزى
برسیم، هوا خوب مىشود. آسمان کمکم روشن مىشود. دماى هوا در ایالتهاى مرکزى
www.takbook.com
٦۰ کلاغها شوم نیستند
قابل تحملتر خواهد بود؛ چون به خورشید نزدیکتر است.
- اما تا ایالتهاى مرکزى چند روز راه است. اگر از سرما نمیریم، از گرسنگى مىمیریم.
- در هر دو حالت خواهیم مرد. اختیار با خودتان است. من که در شهر نمىمانم. ترجیح
مىدهم در راه رسیدن به روشنایى بمیرم تا در سیاهى شب.
- چه مصیبت بزرگى! هر روز در خواب بودیم و زمین خودش مىچرخید و خورشید
بهسوى ما مىآمد. حالا باید ما بچرخیم و بهسوى خورشید برویم.
- راه بیفت. باید برویم. حتى یک ثانیه ماندن هم صلاح نیست.
- بله. موافقم. هرچه زودتر باید از شب دور شد.
فقط درصد ناچیزى از مردم دودل مىشدند و بهسوى شهر بازمىگشتند. بیشتر مردم حتى
براى گوشکردن صحبتهاى مأموران آتشنشانى هم متوقف نمىشدند. آنها با افزودن
بر سرعت گامهاى خود، به خیل عظیم جمعیتى مىپیوستند که رفتن را بر ماندن ترجیح
داده بودند؛ حتى اگر مرگ منتظرشان بود. نورمن هم جزو همان دسته از افرادى بود که
رفتن را انتخاب کرد.
در ابتداى اتوبان بزرگ غربى- شرقى پستى و بلندىهایى وجود داشت. در طول روز
هر ناظرى مىتوانست تا کیلومترها آنطرفتر را ببیند، اما در آن روزى که شب بود،
چشم نمىتوانست چیزى جز یک خط طولانى و نورانى را که تا دوردستها امتداد داشت،
ببیند. نور چراغقوهها و آتشهایى که در فواصل مختلف در کنار اتوبان افروخته شده
بود، عامل پیدایش آن خط بود. صدها هزار انسان درحال کوچ اجبارى بودند. هرکدام از
مهاجران که از دستشان برمىآمد، آتشى مىافروختند تا خودشان را گرم کنند. سپس آن
را همانطور روشن مىگذاشتند تا مهاجرانى که بعد از آنها مىآیند، بتوانند خود را گرم
کنند. نفرات بعدى که از راه مىرسیدند، با انداختن چیزهایى در آتش، جان دوباره به آن
مىبخشیدند و همین روند مدتها ادامه داشت. همه سعى مىکردند آتش را زنده نگه دارند.
به دور هر آتش حلقههایى چندنفره از اجتماع انسانها شکل مىگرفت که گاهى تا دهها
نفر مىرسید. همه دستهاى خود را بر فراز آتش مىگرفتند تا گرم شوند. در همان حال
به سخنان هم گوش مىدادند. امید مىدادند و امید مىگرفتند و سپس به مقصد آتش بعدى،
به راه مىافتادند.
نورمن شتابان خود را از آتشى به آتش دیگر مىرساند. او هم مثل همۀ مردم، با انداختن
www.takbook.com
على خاکزادى ٦۱
چیزهایى که در مسیر مىیافت، سعى مىکرد دِین خود را به بانیان آتش بپردازد. یأس
و ناامیدى بر مردمى که از سرما مىلرزیدند، مستولى شده بود، اما با وعدههاى خوشى که
خودشان هم مىدانستند بىپایهواساس است، سعى مىکردند به یکدیگر دلدارى بدهند.
نورمن کمتر در بحثها شرکت مىکرد و بیشتر مستمع بود. مدت توقف او در کنار
آتشها کوتاه بود. همین که اندکى گرم مىشد، سریع به راه مىافتاد. دماى هوا بهسرعت
کم مىشد و به نزدیک صفر مىرسید. راه بسیار طولانى در پیش بود و کمکم خستگى
بهسراغ مردم مىآمد. در گوشه و کنار، آدمهایى دیده مىشد که در کنار آتش مىنشستند
و چرت مىزدند. نورمن احساس خطر کرد. خانوادهها بهسختى راه مىرفتند و بچهها توان
حرکت نداشتند.
او به یک آتش رسید. حدود ده، دوازده نفر به دور آن حلقه زده بودند. جز یک زن
و شوهر که نشسته بودند و دست بر آتش داشتند و باهم گفتوگوى کوتاهى مىکردند،
کس دیگرى حرف نمىزد. سرما نطق همه را کور کرده بود. او یک جاى مناسب براى
خود پیدا کرد و تا مىتوانست به آتش نزدیک شد. آتش ضعیف بود و گرماى زیادى
نداشت. در همان لحظه یکى از کسانى که در کنار آتش ایستاده بود، کلاهش را درآورد
و در آتش انداخت. پشتسر او زنى، عروسک پارچهاى دخترش را در آتش انداخت.
مشخص بود که با دخترش که حدود پنج سال داشت، ً قبلا به تفاهم رسیده است. چهرة
دخترك با شالگردنش پوشیده شده بود و نمىشد از صورتش پى به حال درونى او برد.
همین که دخترك دست مادرش را گرفت و سخت فشرد، حال درونى او مشخص شد. او
به مادرش گفت: «یعنى حالا عروسکم گرمش شده است؟!»
- بله. عزیزم.
- یعنى دیگر مثل ما از سرما نمىلرزد؟!
- نه عزیزم. عروسکت دیگر سردش نمىشود.
آتش جانى دوباره یافت، اما عمرش کوتاه بود و در مدت کم شعلههاى آن، همهچیز
را در خود بلعید. در نهایت آتش دوباره به همان زغالهایى که از سوختن چوبها باقى
مانده بود، رجعت کرد. تکهچوبى بزرگ در آتش بود که شعلههایش نفسهاى آخر
را مىکشید. در همان لحظه صداى دستۀ بزرگى از کلاغها که غارغارکنان، در سیاهى
شب، از بالاى سر مهاجران عبور مىکردند، نورمن را به خود آورد. او چشمهایش را به
www.takbook.com
٦۲ کلاغها شوم نیستند
آسمان سیاه دوخت. هرچه تلاش کرد که کلاغها را ببیند، فایده نداشت. هیچ اثرى از
آنها پیدا نبود، اما حضورشان را با گوشهایش احساس مىکرد. مردى که کلاهش را
در آتش انداخته بود، رو به آسمان کرد و گفت: «من شنیدهام که اگر کلاغها محیطى
را ترك کنند، آن محل دیگر جاى زندگى نیست.»
مردى دیگر در آنسوى آتش، بدون اینکه سرش را بالا بیاورد، گفت: «کلاغهاى
شوم پیامآور مرگ هستند.»
نورمن نتوانست ساکت بماند و فقط جملهاى کوتاه گفت: «کلاغها شوم نیستند، آقا! »
هر دو مرد به نورمن نگاه کردند و بدون اینکه قصد داشته باشند انرژىشان را صرف
مجادله کنند، دوباره صورتشان را بهسوى آتش برگرداندند. یکى از آنها خودش را به
آتش نزدیکتر کرد و دیگرى نشست. نورمن از آتش دور شد و خود را به وسط جمعیتى
که به ُکندى در اتوبان جلو مىرفتند، رساند. مسیر کلاغها د ً قیقا از روى جمعیت بود، یا
اینکه آنقدر تعدادشان زیاد بود که اینطور بهنظر مىرسید. او همچنان گوشهایش را
به آسمان دوخته بود. کلاغها بىمحابا غارغار مىکردند تا همدیگر را پیدا کنند و در آن
آسمان تاریک گم نشوند. سرانجام آخرین کلاغها هم رفتند. مدتى بعد آسمان ساکت شد.
نورمن به کلاغها و پیرمرد فکر کرد. ً حتما کلاغ لنگ هم در میان آن جمعیت بود.
حدود 48 ساعت، یعنى دو روز گذشت؛ روزهایى که فقط در خاطرهها روز بود و نمود
بیرونى نداشت. روزهایى که مردمان مهاجر از دیدن خورشید محروم بودند. کمکم دیگر
کسى در بین جمعیت از کلمۀ روز استفاده نمىکرد. مردم فقط از روى تعداد ساعتهایى
که پشتسر گذاشته بودند، مىتوانستند بفهمند که چه مدتى در راه هستند. هوا بهشدت
سرد شده بود و همچنان رو به سردى بیشتر مىرفت. خیلى از مردم دیگر توان حرکت
در دماى زیر صفر را نداشتند. آنها بهسختى در گوشهاى کنار آتش، جایى براى خوابیدن
در لاى پتوهایى که بههمراه آورده بودند، پیدا مىکردند. هنوز تا اولین شهر در روشنایى،
روزها و ساعتها فاصله بود. نورمن هرچه غذا با خود آورده بود، به اتمام رساند. همۀ آن
را خودش نخورده بود. در طول مسیر به بعضى از مردم کمک کرده بود. مدتى بود که
او دیگر چیزى براى خوردن نداشت. در کولهپشتىاش جز چند قوطى کبریت و چیزهاى
بىارزش دیگر، چیزى وجود نداشت.
در ساعتهاى اولیۀ روز سوم توقف زمین از چرخش به دور خودش – بعد از 72
www.takbook.com
على خاکزادى ٦۳
ساعت – کمکم آتشها رو به خاموشى رفت. دماى هوا با سرعت بهسمت منفى پنج، هفت
و ده درجه پایین مىرفت. مردم از حرکت بازایستاده بودند. جمعیت انسانهاى مهاجر
بهتدریج توان راهرفتن را از دست مىدادند. گرسنگى، خستگى و سرما، یکىیکى آنها را
از پا درمىآورد. هرکس در گوشهاى، کنار آتش نشسته و پتویى را به خود پیچیده بود.
عدهاى که توان بدنى بیشترى داشتند، سعى مىکردند بقایاى معدود آتشهاى باقىمانده
را روشن نگه دارند. دیگر کسى امید نداشت که صبح بدمد و سرما را محو کند. هیچکس
باور نمىکرد که سرعت کاهش دما اینقدر شتابان باشد که از سرعت گامهاى آنها به
پیش افتد. مردم غافلگیر شده بودند. نه مىتوانستند جلوتر بروند و نه توانى براى برگشت
داشتند. در آن دشت بزرگ، صدها هزار نفر انسان زمینگیر شده بودند. همه مىدانستند تا
اولین شهرى که در روز است، صدها کیلومتر فاصله دارند و بعید است بتوانند از آن سرماى
بىپایان و شب بىانتها بگذرند.
نورمن دهها تماس جولیا را بىپاسخ گذاشت. هرچه تلاش کرد نتوانست خودش را
متقاعد کند که در آن شرایط نامناسب وارد گفتوگو با او شود. نمىخواست درد و رنجى
دیگر بر رنجهاى بىپایان جولیا بیفزاید.
3 دماى هوا به منفى پانزده درجۀ
مرگ بر اثر سرما یکی از آرامترین مرگهاست.
سانتیگراد رسید. در این دما رگها تنگ مىشوند تا خون کمترى را به سطح پوست که
سرد است، برسانند. این سازوکارى است تا بدن گرماى کمترى را از دست بدهد.
شرایط رفتهرفته سختتر مىشد. چراغقوهها از کار مىافتادند. آتشها رو به خاموشى
مىرفتند. مردم هرچه داشتند و نداشتند را در آتش مىسوزاندند. کیف، عکس، عینک،
موبایل و هرچه را که به دستشان مىرسید، درون آتش پرت مىکردند. کسى از سوزاندن
اسکناسهاى صددلارى خود ابایى نداشت. هیچکدام جرئت دورشدن از همان حداقل آتش
.3 وقتى لرزش بدن که بهعلت احساس سرما ایجاد شده است، متوقف شود، قربانى به مرحلۀ یخزدگى وارد میشود و
احساس مىکند که گرمش شده است. خواب بهسراغش مىآید و مشغول چرتزدن مىشود. لرزیدن، با ایجاد گرما، از
بدن محافظت مىکند و زمانى که دیگر درجۀ حرارت بدن بسیار کاهش یابد، لرزیدن متوقف مىشود. سپس اندامهاى
حیاتى بدن یکىیکى از کار مىافتند. اینکه بدن قربانى احساس گرما و خوابآلودگی میکند، به این علت است که قبل
از این لحظه، بدن سعی در نگهدارى خون در اطراف و داخل اعضاى حیاتی بدن دارد، اما در نهایت اگر فرد همچنان در
سرما بهسر ببرد، بدن تسلیم مىشود و خون را آزاد مىکند تا به تمام بدن برسد. این فرایند باعث ایجاد یک دورة کوتاه
از احساس گرما، قبل از مرگ، میشود.
www.takbook.com
٦٤ کلاغها شوم نیستند
را نداشتند. سرماى مرگبار با سرعت زیاد درحال پیشروى بود و هیچ امیدى براى رهایى
وجود نداشت. برودت هوا از پتو، لباس و پوست و گوشت آنها مىگذشت و تا مغز
استخوانهایشان رسوخ مىکرد. با هر بازدمى، بخشى از حرارت درون کالبدشان را بیرون
مىدادند و با هر دمى، هواى سرد را وارد آن مىکردند و رفتهرفته بهسوى ِ مرگ در انجماد
به پیش مىرفتند.
نورمن دوپتوى مسافرتى را کهبا خودآورده بود، بهدورش پیچید، اما سرما کوچکترین
وقعى به آنها نمىنهاد. احساس سرما در بدن نورمن رسوخ کرده و به احساس درد تبدیل
شده بود. پاها و دستهایش، بهخصوص انگشتانش کرخت شده بود. پوست صورتش
مورمور مىشد. احساس مىکرد سوزنهاى بىشمارى را به پوستش فرو مىکنند، اما کمکم
آن حس را از دست داد.
نورمن بهسختى نفس مىکشید. نفسهایش کوتاه شده بود. تصویر باربارا و جولیا
یک آن از جلوى چشمانش دور نمىشد. اگر قلبش به شوق دیدار آنها نمىتپید، خیلى
وقت پیش مثل هزاران نفرى که روح از بدنشان جدا شده بود، او هم اسیر مرگ مىشد.
توان مقابلۀ آدم با جبر طبیعت هم اندازهاى دارد. خشم طبیعت آنگاه که طغیان کند،
عطوفت ندارد. هر آنچه را که در مسیرش باشد، با خود مىشوید و مىبرد. نورمن هم براى
تسلیمشدن در برابر سرما آماده شد. پاهایش یخ زده بود و توان تکاندادن دستهایش را
نداشت. آخرین چیز گرمى که در دنیا تجربه مىکرد، فقط یک قطره اشک داغ بود که از
گوشۀ چشمش جوشید و در زمان کوتاهى یخ زد.
مردم از سرما منجمد شدند. عدة زیادى تا مردن فاصلهاى کمتر از افتادن یک برگ از
درخت بر زمین داشتند.
در شهرى که بیرون از آن، صدها هزار انسان بر بستر اتوبان، از شدت سرما مرده
یا در آستانۀ مرگ بودند، تا چند روز پیش زندگى جریان داشت. مردم به امید شروع
یک روز زیباى دیگر خوابیده بودند، اما صبحى که انتظارش را داشتند، هرگز نیامد! ابتدا
باورشان نمىشد که زمین هم مىتواند به دور خود نچرخد، اما کمى بعد فهمیدند که زمین
هیچ تعهدى به آنها نداده که همیشه بچرخد! بعد از آن، اوضاع شهر بههم ریخت. مردم
امیدشان را از دست دادند. جان خود را برداشتند و از ترس مرگ در سرما، بهسوى مرگ
در گرما راهى سفر شدند، اما مرگ در هر سو منتظر آنها بود. اکنون روح زندگى از آن
www.takbook.com
على خاکزادى ٦٥
شهر بزرگ رخت بربسته بود. دیگر در آن شهر بزرگ هیچ سازمان دولتى یا خصوصىاى
کار نمىکرد. هیچ بیمارستانى فعال نبود. هیچ آمبولانسى نمىتوانست بیماران خود را به
بخش خدمات ویژه منتقل کند. هیچ رستورانى باز نبود تا بوى غذایش دل مردم پیادهرو را
به هوس بیندازد. هیچ کلابى باز نبود تا نیمههاى شب اسباب تفریح جوانها را فراهم کند.
هیچ دانشگاهى باز نبود تا خبر شروع امتحانات میانترم را به دانشجویانش اعلام کند و همۀ
این حوادث بد فقط به این خاطر رخ داد تا به خوانندگان ثابت شود که اگر خدا آدم بود،
کارهایش مثل ما آدمها بىنظم و بىبرنامه بود. در آن صورت، ممکن بود خدا یک روز
فراموش کند که کرة زمین را حول محور خودش بچرخاند. بعد هزاران هزار اتفاق بد روى
مىداد که فقط درصد کوچکى از آن، در این داستان به تصویر کشیده شده است. پس خدا
را شکر که خدا آدم نیست!
پایان
www.takbook.com
مىدانم که چنین پایانى را دوست نداشتید. من هم دوست ندارم که داستان در آن بیابان
سرد و تاریک پایان یابد. به شما این نوید را مىدهم که داستان دو پایان دارد. پایان اول
ایستگاهى بود تا کمى نفس تازه کنیم و به این بیندیشیم که زندگى واقعى داستان نیست
تا بتوانیم با افزودن چند خط به آن، ورق را برگردانیم. گاهى زندگى بسیار خشن و بىرحم
است. براى مقابله با آن باید مجهز بود. طبیعت قوى است و انسان براى رویارویى با
قدرتهاى قوىتر از خود، به سلاح نیاز دارد، اما چه سلاحى مىتواند آدم را در این دنیاى
بیکران از بلایا ایمن سازد؟ ً حتما شما پاسخ آن را مىدانید، اما گاهى تکرار مکررات هم
شیرین است. آن سلاح، سلاح عشق و محبت است. انسان تنها همین یک سلاح را دارد و
اگر نیک قدر آن را بداند، او را بس است. بدانیم که تنها پناهگاه آدمى در این کرة خاکى،
خوبى است. حالا که شما خوبان هم از ِ پایان اول داستان ناخرسند هستید، پس من را تا
پایان دوبارة آن همراهى کنید.
قلب نورمن تنها چند تپش با آخرین تپشهایش در این جهان فاصله داشت. مرگ
سرد بر بالینش به انتظار نشسته بود. دما هر لحظه پایینتر مىرفت. هوا هر لحظه سردتر
مىشد. همهچیز درحال یخزدن بود. صفحۀ گوشى نورمن که مثل خود او دیگر شارژى
نداشت، براى آخرینبار روشن شد. نورمن تمام توانى را که برایش باقى مانده بود، بهکار
گرفت. دستهاى درحال انجمادش را به گوشى رساند. تماس برقرار شد. جولیا بود. صداى
خسخس سینۀ نورمن همهچیز را به او فهماند. دانست که همسرش در چه شرایط سختى
بهسر مىبرد. اشک ریخت و گریه کرد.
نورمن با صدایى بریدهبریده و خسخسکنان و مقطع، آخرین تلاشش را براى اداى چند
کلمه به کار گرفت: «به باربارا بگو... پدر... دوستت داشت... بگو... پدرت مىخواست...
هر سه... هر سه نفر... باهم زندگى کنیم... تا آخر عمر!»
گوشى از دست نورمن افتاد و خاموش شد. او هم روى زمین سرد افتاد و دیگر تمام
امیدش را به زندهماندن از دست داد. بهسختى نفسهاى خسخسوار آخر را مىکشید.
www.takbook.com
على خاکزادى ٦۷
احساس گرما کرد. فهمید که موقع مرگش فرا رسیده است. سرش را آرام بر خاك
گذاشت و تسلیم شد.
باربارا امواج صوتى پیام عاشقانۀ پدر را از زبان مادر شنید و بهشوق لمس مجدد آغوش
او قلبش تپید. تپش قلب دختر اتیستیک به عشق پدر، ارتعاشى در کیهان پدید آورد که
دومینوى متوقفشدة کائنات را لرزاند.
زمین بار دیگر به چرخش درآمد! دل کائنات به رحم آمده بود!
صدایى از دوردست از میان خیل مردم خفته در سرما، در پهنۀ دشت پیچید.
- زمین چرخید. زمین چرخید.
گوشهاى نورمن ارتعاش امواج صدایى را که خود مرتعش کرده بود، شنید. نفسهایش
جان گرفت. قلبش تپید. خون گرم در رگهایش دوید. یخ صورتش شکست. چشمهایش
باز شد. پاهایش قوت گرفت. از جایش بلند شد. سرما دیگر در او اثرى نداشت. صحرا
به صحراى قیامت بدل شد. مردم مثل مردگانى که عمر دوباره یافته بودند، از جاى خود
برخاستند. امید در کالبد آدمها جریان یافت. انسانى که امید دارد، نمىمیرد.
نورمن پتو را از دور خودش باز کرد. دیگر سردش نبود. پتو را آتش زد. پتوى دوم
را هم آتش زد. آتشى بزرگ درگرفت و بعد از آن، کولهپشتى و هر آنچه را که در آن
بود، به دل آتش انداخت. جمعیت اطراف به او پیوستند و هر آنچه را که داشتند، در آتش
ریختند. هزاران آتش در دل صحرا شعلهور شد. جمعیت هلهلهکنان به دور آتشها به رقص
درآمدند. دشت یکپارچه غریو شادى شد. سرما هیچکس را نمىآزرد. همه به آسمان و
روشنشدن تدریجى آن نگاه مىکردند و سرانجام اولین پرتوهاى خورشید از پشت کوهها
سر بیرون آورد و زمین شاهد زیباترین طلوع خورشید در طول چهار میلیارد و پانصد
میلیون سال چرخش بىوقفه به دور خودش شد.
پایان دوم
از عشق گردون مؤتلف
بى عشق اختر منخسف
مولانا
www.takbook.com
٦۸ کلاغها شوم نیستند
نکته:
لازم است که خوانندگان عزیز بدانند در این داستان تنها به ذکر یکى از پیامدهاى ناشى
از توقف چرخش زمین به دور خودش پرداخته شده است. بله؛ اگر زمین به دور خودش
نچرخد، اولین اتفاق بد این است که روز و شب ثابت خواهد ماند و سرما و گرما زمین را
احاطه خواهد کرد. اما بد نیست بدانید دهها اتفاق بد دیگر نیز رخ خواهد داد که در چند
ثانیه کلیۀ جانداران را از بین خواهد برد و به کسى مجال مردن از سرما یا گرما را نخواهد
داد. اولین رویداد که باید منتظر آن بود، پرتاب همهچیز با سرعت سه هزار کیلومتر بر
ساعت بهسمت شرق زمین است. اگر انسانها از این حادثه جان سالم بهدر ببرند، باید
منتظر میلیاردها میلیارد مترمکعب آب اقیانوسها باشند که به شکل سونامى با ارتفاع صدها
و شاید هزار متر، زمین را درخواهد نوردید. پشتسر آن، تندبادى به سرعت سى هزار
کیلومتر وزیدن خواهد گرفت و سر راه خود هر چیزى را از جا خواهد کند و... .
www.takbook.com
على خاکزادى ٦۹
ارتباط با نویسنده؛
Ali_khakzadi_books :اینستاگرام
واتساپ: 09120613401
ارتباط با ناشر؛ ir.Asaresabzpub
نویسنده و ناشر تصمیم گرفتهاند نشر الکترونیکى این کتاب را بهمنظور
افزایش اطلاعات عمومى مردم دربارة اتیسم، بهصورت رایگان در دسترس
عموم مردم قرار دهند.
خوانندگان عزیزى که فایل این کتاب را مطالعه مىکنند ، در صورت
تمایل مىتوانند مبلغ هفت هزار تومان به شماره حساب انجمن اتیسم ایران
به شماره «5022-2910-7784-0765» واریز نمایند.
ارتباط با مرکز اتیسم ایران
Irautism.org : وبسایت
(به خوانندگان عزیز پیشنهاد مى شود جهت ارتباط عمیق تر با مفاهیم
کتاب، مستند ساعت به وقت اتیسم – به کارگردانى آقاى بیژن همدرسى
و تهیه کنندگى آقاى جواد موحدى عضو هیئت امناى بنیاد اتیسم رشد
مشهد - را در وبسایت آپارات مشاهده فرمائید)
